杜甫編年詩選
　1996.10.20.
（文字如有錯誤，當以杜甫本集及D:\DUFU\WORKS檔為準）
  【詩】
~t52fkx2l20;
７１２　壬子　睿宗　太極一（玄宗　先天一）
~t48fm3x2l20;
  ■八月，傳位太子，尊帝為太上皇。　沙陀金山朱邪氏入貢。
　▲杜甫生於河南鞏縣（712-770 59）。（聞一多《少陵先生年譜會箋》）
~t52fkx2l20;
７１７　丁巳　玄宗　開元五
~t48fm3x2l20;
  ■行幸東都。　置營州都督於柳城。　令史官隨宰相入侍，群臣對仗奏事。
      訪逸書。
　▲杜甫六歲。嘗至郾城，觀公孫大娘舞「劍器」﹑「渾脫」。
~t52fkx2l20;
７１８　戊午　玄宗　開元六
~t48fm3x2l20;
  ■令州縣行鄉飲酒禮。　還西京。　吐蕃請和，以舅甥署誓文。
　▲杜甫七歲。始作詩文。
~t52fkx2l20;
７１９　己未　玄宗　開元七
~t48fm3x2l20;
  ■徙宋王憲為寧王。
~t52fkx2l20;
７２０  庚申　玄宗　開元八
~t48fm3x2l20;
  ■宋璟、蘇頲罷。　源乾曜、張嘉貞相。
　▲杜甫九歲。始習大字。
~t52fkx2l20;
７２５　乙丑　玄宗　開元一三
~t48fm3x2l20;
  ■更命長從宿衛為（弓廣）騎。　命宰相餞諸州刺史于洛濱。　更集仙殿為
    集賢殿，置學士、直學士。　十一月，封泰山。　十二月，還東都。　大
    有年。
　▲杜甫十四歲。壯遊詩曰：「往者十四五，出遊翰墨場，斯文崔魏從，以我
　　　似班揚。」原注：崔鄭州尚，魏豫州啟心。
~t52fkx2l20;
７２６　丙寅　玄宗　開元一四
~t48fm3x2l20;
  ■張說修五禮。　李元紘相。　說罷。　戶部奏戶口極盛。
　▲杜甫十五歲。百憂集行曰：「憶昔年十五心尚孩，健如黃犢走復來。庭前
　　　八月梨棗熟，一日上樹能千迴。」
~t52fkx2l20;
７３０  庚午　玄宗　開元一八
~t48fm3x2l20;
  ■令百官休日選勝行樂。　宰相裴光庭兼吏部尚書奏循資格。　吐蕃入貢。
　▲杜甫十九歲。游晉，至郇瑕（今山西猗氏縣），從韋之晉﹑寇錫遊。
~t52fkx2l20;
７３１　辛未　玄宗　開元一九
~t48fm3x2l20;
  ■以詩書賜吐蕃。　幸東都。
　▲杜甫二十歲。遊吳越。
~t52fkx2l20;
７３２　壬申　玄宗　開元二０
~t48fm3x2l20;
  ■信安王禕大破契丹兵。　還西京。
　▲杜甫二十一歲。游吳越。
~t52fkx2l20;
７３３  癸酉　玄宗　開元二一　閏三月
~t48fm3x2l20;
  ■遣大門藝討渤海不克。　韓休相。　左丞相宋璟致仕。　休罷。　張九齡
    相。分天下為十五道，置採訪使。
　▲杜甫二十二歲。游吳越。
~t52fkx2l20;
７３４  甲戌　玄宗　開元二二
~t48fm3x2l20;
  ■幸東都。　李林甫相。　幽州節度使張守珪大破契丹。　京城置丐者病坊
    。
　▲杜甫二十三歲。游吳越。
~t52fkx2l20;
７３５　乙亥　玄宗　開元二三　閏十一月
~t48fm3x2l20;
  ■冊壽王妃楊氏。
　▲杜甫二十四歲。自吳越歸東都，舉進士，不第。
~t52fkx2l20;
７３６　丙子　玄宗　開元二四
~t48fm3x2l20;
  ■北庭都護蓋嘉運擊破突騎施。　始敕禮部侍郎掌貢舉。　張守珪使討擊使
    安祿山討奚、契丹，敗績，送京師，上赦之。張九齡爭之，不聽。　守珪
    又奏史思明為果毅。　九齡罷，以李林甫、牛仙客並相。
　▲杜甫二十五歲。游齊趙。交蘇源明。
　【詩】：
  遊龍門奉先寺（卷一（一）一）（確切年代不可考，姑繫於此。）（錄自杜甫年譜
    ，台北：西南書局，一九七八，下同）
    已從昭提遊，更宿昭提境。陰壑生虛籟，月林散清影。天闕象緯逼，雲臥衣裳冷
    。欲覺聞晨鐘，令人發深省。
~t52fkx2l20;
７３７　丁丑　玄宗　開元二五
~t48fm3x2l20;
  ■崔希逸破吐蕃。　貶九齡為荊州長史。　殺太子瑛、鄂王瑤、光王琚。　
    賜林甫爵晉國公、仙客豳國公，以刑措也。　宋璟卒。　武惠妃卒。
　▲杜甫二十六歲。游齊趙。
~t52fkx2l20;
７３８　戊寅　玄宗　開元二六
~t48fm3x2l20;
  ■立忠王璵為太子，改名亨。　封南詔婆邏閣為雲南王，居太和城。　罷龍
    武軍。
　▲杜甫二十七歲。游齊趙。
~t52fkx2l20;
７３９　己卯　玄宗　開元二七
~t48fm3x2l20;
  ■貶張守珪。　蓋嘉運擊擒突騎施可汗骨啜。　追謚孔子為文宣王，始南面
    。贈弟子為公、侯、伯。　吐蕃入寇，禦之。　是歲戶口極盛，行者萬里
    不持半兵。
　▲杜甫二十八歲。遊齊趙。
~t52fkx2l20;
７４０　庚辰　玄宗　開元二八
~t48fm3x2l20;
  ■張九齡卒。
　▲杜甫二十九歲。遊齊趙。
　【詩】：
  登兗州城樓（卷一（一）五）
    東郡趨庭日，南樓縱目初。浮雲連海岱，平野入青徐。孤嶂秦碑在，荒城魯殿餘
    。從來多古意，臨眺獨躊躇。
  望嶽（卷一（一）三）
    岱宗夫如何，齊魯青未了。造化鐘神秀，陰陽割昏曉。盪胸生層雲，決眥入歸鳥
    。會當臨絕頂，一覽眾山小。
  題張氏隱居二首（即張玠宅）（卷一（一）八）
    其一（頁八）
    春山無伴獨相求，伐木丁丁山更幽。澗道餘寒歷冰雪，石門斜日到林丘。不貪夜
    識金銀氣，遠害朝看麋鹿遊。乘行杳然迷出處，對君疑是泛虛舟。
    其二（頁一一）
    之子時相見，邀人晚興留。霽潭（魚亶）發發，春草露呦呦。杜酒偏勞勸，張梨
    不外求。前村山路險，歸醉每無愁。
  劉九法曹鄭瑕邱石門宴集（卷一（一）一二）
    秋水清無底，蕭然淨客心。掾曹乘逸興，鞍馬到荒林。能吏逢聯璧，華筵直一金
    。晚來橫吹好，泓下亦龍吟。
  與任城許主簿遊南池（任城縣在唐時屬兗州）（卷一（一）一四）
    秋水通溝洫，城隅進小船。晚涼看洗馬，森木亂鳴蟬。菱熟經時雨，蒲荒八月天
    。晨朝降白露，遙憶舊青氈。
  對雨書懷走邀許主簿（卷一（一）一五）
    東嶽雲峰起，溶溶滿太虛。震雷翻幕燕，驟雨落河魚。座對賢人酒，門聽長者車
    。相邀愧泥濘，騎馬到階除。
~t52fkx2l20;
７４１　辛巳　玄宗　開元二九
~t48fm3x2l20;
  ■吐蕃入寇，擊破之。　寧王薨，追謚曰讓皇帝。　吐蕃陷石堡城。
　▲杜甫三十歲。歸東都。築陸渾莊，於寒食日祭遠祖當陽君。
  【詩】
  過宋員外之問舊莊（卷一（一）二○）
    原注：員外季弟執金吾見知於代，故有下句。
    宋公舊池館，零落首陽阿。枉道秖從入，吟詩許更過。淹留問耆老，寂寞向山河
    。更識將軍樹，悲風日暮多。
  房兵曹胡馬（卷一（一）一八）
    胡馬大宛名，鋒稜瘦骨成。竹批雙耳峻，風入四蹄輕。所向無空闊，真堪託死生
    。驍騰有如此，萬里可橫行。
  畫鷹（卷一（一）一九）
    素練風霜起，蒼鷹畫作殊。（手雙）身思狡兔，側目似愁胡。絛鏇光堪摘，軒楹
    勢可呼。何當擊凡鳥，毛血灑平蕪。
  　附：楊監又出畫鷹十二扇（卷一五（三）一三四○）
    近時馮紹正，能畫鷙鳥樣。明公出此圖，無乃傳其狀。殊姿各獨立，清絕心有向
    （一作尚）。疾禁千里馬，氣敵萬人將。憶昔驪山宮，冬移含元仗。天寒大羽獵
    ，此物神俱王。當時無凡材，百中皆用壯。粉墨形似間，識者一惆悵。干戈少暇
    日，真骨老崖嶂。為君除狡兔，會是翻（一作飛）韝上。
  夜宴左氏莊（卷一（一）二二）
    林風纖月落，衣露靜琴張。暗水流花徑，春星帶草堂。檢書燒燭短，看劍引杯長
    。詩霸聞吳詠，扁舟意不忘。
  臨邑舍弟書至苦雨黃河泛溢隄防之患簿領所憂因寄此詩用寬其意（弟穎為臨邑主簿
    ，掌治河之職）（卷一（一）二三）
    二儀積風雨，百谷漏波濤。聞道洪河坼，遙連滄海高。職司憂悄悄，郡國訴嗷嗷
    。舍弟卑棲邑，防川領簿曹。尺書前日至，版築不時操。難假黿鼉力，空瞻烏鵲
    毛。燕南吹畎畝，濟上沒蓬蒿。螺蚌滿近郭，蛟螭乘九皋。徐關深水府，碣石小
    秋毫。白屋留孤樹，青天失萬艘。吾衰同泛梗，利涉想蟠桃。卻倚天涯釣，猶能
    掣巨鼇。
  巳上人茅齋（卷一（一）一六）
    巳公茅屋下，可以賦新詩。枕簟入林僻，茶瓜留客遲。江蓮搖白羽，天棘蔓青絲
    。空忝許詢輩，難酬支遁詞。
~t52fkx2l20;
７４２　壬午　玄宗　天寶一
~t48fm3x2l20;
　■以安祿山為平盧節度使。　改官名。　享玄元皇帝於新廟。　李適之相。
    突厥始微。
　▲杜甫三十一歲。在東都。姑萬年縣君卒於東京仁風里。六月，還殯於河南
　　　縣，公作墓誌。
  【詩】
　假山（卷一（一）二八）
    天寶初，南曹小司寇舅於我太夫人堂下壘土為山，一匱盈尺，以代彼朽木，承諸
    焚香瓷甌，甌甚安矣。旁植慈竹，蓋茲數峰，嶔岑嬋娟，宛有塵外致。乃不知興
    之所至，而作是詩。
    一匱功盈尺，三峰意出群。望中疑在野，幽處欲生雲。慈雲春陰覆，香爐曉勢分
    。惟南將獻壽，佳氣日氤氳。
  李監宅二首（一作李鹽鐵）（卷一（一）三○）
    其一（頁三○）
    尚覺王孫貴，豪家意頗濃。屏開金孔雀，褥隱繡芙蓉。且食雙魚美，誰看異味重
    。門闌多喜色，女婿近乘龍。
    其二（頁三一）
    華館春風起，高城煙霧開。雜花分戶映，嬌燕入簾回。一見能傾座，虛懷只愛才
    。鹽車雖絆驥，名是漢庭來。
  龍門（卷一（一）二九）
    龍門橫野斷，驛樹出城來。氣色皇居近，金銀佛寺開。往來時屢改，川陸日悠哉
    。相閱征途上，生涯幾時回。
~t52fkx2l20;
７４３　癸未　玄宗　天寶二
~t48fm3x2l20;
  ■祿山入朝。　轉運使韋堅引滻水作廣運潭成。
　▲杜甫三十二歲。在東都。
~t52fkx2l20;
７４４　甲申　玄宗　天寶三
~t48fm3x2l20;
  ■改年曰載。　以安祿山兼范陽節度使。
　▲杜甫三十三歲。在東都。五日，祖母范陽太君卒於陳留之私第。八月，歸
　　　葬偃師，公作墓誌。是年夏，初遇李白於東都。秋，遊梁﹑宋，與李白
　　　﹑高適登吹臺﹑琴臺。嘗渡河遊王屋山，謁道士華蓋君，而其人已亡。
  【詩】
　贈李白（卷一（一）三三）
    二年客東都，所歷厭機巧。野人對腥羶，蔬食常不飽。豈無青精飯，使我顏色好
    。苦乏大藥資，山林跡如掃。李侯金閨彥，脫身事幽討。亦有梁宋遊，方期拾瑤
    草。
  飲中八仙歌（卷二（一）八一）
    知章騎馬似乘船，眼花落井水底眠。
    汝陽三斗始朝天，道逢（麥曲）車口流涎，恨不移封向酒泉。（汝陽王李璡）
    左相日興費萬錢，飲如長鯨吸百川，銜杯樂聖稱避（舊本作世，《卲氏聞見錄》
    作避）賢。（左相李適之）
    宗之蕭灑美少年，舉觴白眼望青天，皎如玉樹臨風前。（崔宗之，日用子）
    蘇晉長齋繡佛前，醉中往往愛逃禪。
    李白一斗詩百篇，長安市上酒家眠。天子呼來不上船，自稱臣是酒中仙。
    張旭三杯草聖傳，脫帽露頂王公前，揮毫落紙如雲煙。
    焦遂五斗方卓然，高談雄辨驚四筵。
    〔注〕
    賀知章：《舊唐書》本傳：賀知章，會稽永興人，自號「四明狂客」，又稱「祕
　    書外監」。醉後屬辭，動成卷軸，文不加點，咸有可觀。天寶三載，上疏請度
  　  為道士，還鄉里。
    汝陽：汝陽（今河南商水縣西北）王李璡。《舊唐書》：讓皇帝長子璡，封汝陽
　    郡王，與賀知章、褚庭誨為詩酒之交。
    酒泉：《三秦記》：酒泉郡（今甘肅酒泉市）城下有金泉，泉味如酒，故名酒泉
　    。
    左相：左相李適之。《舊唐書．本傳》：李適之雅好賓友，飲酒一斗不亂，夜則
　    燕賞，晝決公務。天寶元年，代牛仙客為左丞相，與李林甫爭權不諧。五載，
　    罷知政事，守太子少保。與親知歡會，賦詩曰：「避賢初罷相，樂聖且銜杯。
  　  為問門前客，今朝幾個來？」七月，貶宜春太守（今江西宜春市），仰藥而卒
　    。
    宗之：《舊唐書》：崔宗之，日用之子，襲封齊國公。《李白傳》：侍御史崔宗
　    之，謫官金陵，與白詩酒倡和。
    蘇晉：《新唐書》：蘇晉，（王向）之子。數歲知為文，房穎叔、王紹宗歎曰：
　    「後來之王粲也。」舉進士，先天中為中書舍人。玄宗監國，所下制命多蘇晉
  　  及賈曾稿定。屢獻讜言，天子嘉允。歷戶、吏二部侍郎，終太子庶子。
    張旭：《舊唐書》：吳郡張旭善草書，好酒，每醉後，號呼狂走，索筆揮灑，變
　    化無窮，若有神助。《國史捕》：旭飲酒輒草書，揮筆大叫，以頭搵水墨中而
  　  書之，醒後自視，以為神異。
  　焦遂：袁郊《甘澤謠》：陶峴，開元中，家於崑山，自製三舟，客有前進士孟彥
      深、進士孟雲卿、布衣焦遂，各置僕妾，共載遊山水。
~t52fkx2l20;
７４５  乙酉　玄宗　天寶四
~t48fm3x2l20;
  ■回鶻懷仁可汗擊殺突厥白眉可汗，於是北邊稍安，而回鶻遂全有突厥故地
    。懷仁卒葛勒立。　以朔方節度使王忠嗣兼河東節度使。　以楊太真為貴
    妃，更為壽王冊妃韋氏。　安祿山敗奚、契丹。
　▲杜甫三十四歲。再遊齊﹑魯。是時李之芳為齊州司馬。夏日，李邕自北海
　　　郡來齊州，公嘗從遊，陪宴歷下亭及鶴山湖亭。旋暫如臨邑（屬齊州）
　　　。秋後至兗州，時李白避歸東魯。公與同遊，情好益密。公贈白詩所云
　　　「余亦東蒙客，憐君如弟兄。醉眠秋共被，攜手日同行」者是也。俄而
　　　工將西去，白亦有江東之遊，城東石門一別遂無復相見之日矣。
  【詩】
  陪李北海宴歷下亭（天寶元年改青州為北海郡）
  同李太守登歷下古城員外新亭
  暫如臨邑至鶴山亭鳳懷李員外率爾成興
~t48fkx2l20;
　李十二白同尋范十隱居（卷一（一）四五）
    李侯有佳句，往往似陰鏗。余亦東蒙客，憐君如弟兄。醉眠秋共被，攜手日（一
    作月）同行。更想幽期處，還尋北郭生。入門高興發，侍立小童清。落景聞寒杵
    ，屯雲對古城。向來吟橘頌，誰與（誰，劉作惟；與，一作欲）討■羹？不願論
    簪笏，悠悠蒼海情。
  贈李白（卷一（一）四二）
    秋來相顧尚飄蓬，未就丹砂愧葛洪。痛飲狂歌空度日，飛揚跋扈為誰雄？
~t52fkx2l20;
７４６  丙戌　玄宗　天寶五　閏十月
~t48fm3x2l20;
  ■王忠嗣為河西、隴右、朔方、河東節度使，大破吐蕃於青海積石，又破吐
    谷渾全部。　李適之罷相。陳希烈相。
　▲杜甫三十五歲。自齊﹑魯歸長安。從汝陽王璡﹑駙馬鄭潛耀遊。
  【詩】
  鄭駙馬宅宴洞中
  冬日有懷李白
  今夕行
~t52fkx2l20;
７４７　丁亥　玄宗　天寶六 　
~t48fm3x2l20;
  ■李林甫賀野無遺賢。　祿山得出入禁中。　王忠嗣奏祿山必反，林甫遂惡
    忠嗣，貶之。　名驪山宮曰華清。　以哥舒翰為隴右節度使。以天下歲貢
    物賜林甫。　高仙芝為四鎮安西節度使。
　▲杜甫三十六歲。在長安。
  【詩】
  贈特進汝陽王二十韻
  贈比部蕭郎中十兄
  奉寄河南韋尹丈人
  春日憶李白（卷一（一）五二）
    白也詩無敵，飄然思不群。清新庾開府，俊逸鮑參軍。渭北春天樹，江東日暮雲
    。何時一樽酒，重與細論文？
  送孔巢父謝病歸遊江東兼呈李白（卷一（一）五四）
    巢父掉頭不肯住，東將入海隨煙霧。詩卷長留天地間，釣竿欲拂珊瑚樹。深山大
    澤龍蛇遠，春寒野陰風景暮。蓬萊織女回雲車，指點虛無是征路。自是君身有仙
    骨，世人那得知其故。惜君只欲苦死留，富貴何如草頭露。蔡侯靜者意有餘，清
    夜置酒臨前除。罷琴惆悵月照席，幾歲寄我空中書。南尋禹穴見李白，道甫問訊
    今何如。
~t52fkx2l20;
７４８  戊子　玄宗　天寶七
~t48fm3x2l20;
  ■高力士為驃騎大將軍。　賜祿山鐵券。　楊釗判度支事。貴妃姊三人皆封
    國夫人。哥舒翰築神威軍應龍城。吐蕃不敢近青海。
　▲杜甫三十七歲。在長安。屢上詩韋濟，求汲引。與書家顧誡奢訂交，約當
      此時。
　【詩】：
  贈韋左丞丈濟
　奉贈（《杜臆》作呈）韋左丞丈（濟）二十二韻（卷一（一）七三）
    紈（衣夸）不餓死，儒冠多誤身。丈人試靜聽，賤子請具陳。甫昔少年日，早充
    觀國賓。讀書破萬卷，下筆如有人。賦料揚雄敵，詩看子建親。李邕求識面，王
    翰願為鄰。自謂頗挺出，立登要路津。致君堯舜上，再使風俗淳。此意竟蕭條，
    行歌非隱淪。騎驢十三載，旅食京華春。朝扣富兒門，暮隨肥馬塵。殘杯與冷炙
    ，到處潛悲辛。主上頃見徵，（焱欠）然欲求伸。青冥卻垂翅，蹭蹬無縱鱗。甚
    愧丈人厚，甚知丈人真。每於百僚上，猥誦佳句新。竊效貢公喜，難甘原憲貧。
    焉能心怏怏，祇是走踆踆。今欲東入海，即將西去秦。尚憐終南山，回首清渭濱
    。常擬報一飯，況懷辭大臣。白鷗沒浩蕩，萬里誰能馴？
~t52fkx2l20;
７４９　己丑　玄宗  天寶八
~t48fm3x2l20;
  ■林甫奏停折衝府上下魚書，自是精兵皆聚於西北邊，中國始無武備。　哥
    舒翰攻拔吐蕃石堡城。
　▲杜甫三十八歲。在長安。冬日，歸東都，因謁玄元皇帝廟，觀吳道子所畫
      壁。
  【詩】
  高都護驄馬行
  冬日洛城北謁玄元皇帝廟
~t52fkx2l20;
７５０　庚寅　玄宗　天寶九
~t48fm3x2l20;
  ■封西岳。　賜祿山爵東平郡王，將帥封王自此始。　以祿山兼河北採訪使
    。　賜楊釗名國忠。　南詔王閣羅鳳反，陷雲南郡。
　▲杜甫三十九歲。來長安。初遇鄭虔。
  【詩】
  贈翰林張四學士𠖎
  故武衛將軍挽詞三首
~t52fkx2l20;
７５１　辛卯　玄宗　天寶一０
~t48fm3x2l20;
  ■為祿山起第於親仁坊。祿山兼河東節度使。　鮮于仲通討南詔，敗績，楊
    國忠仍以捷聞。　武庫火。　高仙芝擊大食，敗績。　祿山討契丹，敗績
    。　以國忠領劍南節度使。
　▲杜甫四十歲。在長安。進三大禮賦。玄宗奇之，命待制集賢院。秋，病瘧
      。友人魏君冒雨見訪，因作秋述貽之。病後過王倚，王餉以酒饌，感激
      作歌贈之。是年，在杜位宅守歲。
  【詩】
  樂遊園歌
  病後過王倚飲贈歌
  投簡咸華兩縣諸子（卷二（一）一○七）
    赤縣官曹擁才傑，軟裘快馬當冰雪。長安苦寒誰獨悲，杜陵野老骨欲折。南山豆
    苗早荒穢，青門瓜地新凍裂。鄉里兒童項領成，朝廷故舊禮數絕。自然棄擲與時
    異，況乃疏頑臨事拙。饑臥動即向一旬，敝衣何啻聯百結。君不見空牆日色晚，
    此老無聲淚垂血。
  示從孫濟
  杜位宅守歲
~t52fkx2l20;
７５２　壬辰　玄宗　天寶一一
~t48fm3x2l20;
  ■祿山擊契丹。　國忠為御史大夫。　林甫死，國忠相。
　▲杜甫四十一歲。在長安。召試文章，送隸有司參列選序。暮春，暫歸東都
      。冬，高適隨歌舒翰入朝，與公暫集，俄復別去，公有詩送之。
  【詩】
  奉留贈集賢院崔于二學士
  敬贈鄭諫議十韻
  玄都壇歌寄元逸人
  貧交行（卷二（一）一三三）
    翻手作雲覆手雨，紛紛輕薄何須數。君不見管鮑貧時交，此道今人棄如土。
  白絲行
  曲江三章章五句
  同諸公登慈恩寺塔
  兵車行（卷二（一）一一三）
    車轔轔，馬蕭蕭，行人弓箭各在腰。耶孃妻子走相送，塵埃不見咸陽橋。牽衣頓
    足攔道哭，哭聲直上干雲霄。道旁過者問行人，行人但云點行頻。或從十五北防
    河，便至四十西營田。去時里正與裹頭，歸來頭白還戍邊。邊庭流血成海水，武
    皇開邊意未已。君不聞，漢家山東二百州，千村萬落生荊杞。縱有健腹把鋤梨，
    禾生隴畝無東西。況復秦兵耐苦戰，被驅不異犬與雞。長者雖有問，役夫敢伸恨
    ？且如今年冬，未修關西卒。縣官急索租，租稅從何出？信知生男惡，反是生女
    好。生女猶得嫁比鄰，生男埋沒隨百草。君不見，青海頭，古來白骨無人收。新
    鬼煩冤舊鬼哭，天陰雨濕聲啾啾。
    〔注〕
　　　點行：師氏曰：漢史謂之更行，以丁籍點照上下，更換差役。
  　  防河：錢箋：《舊唐書》：開元十五年（七二七）十二月，制以吐蕃為邊害，
　      令隴右道及諸軍團兵五萬六千人，河西及諸軍團兵四萬人，又徵關中兵萬人
　      ，集臨洮（今甘肅臨洮縣）、朔方（今陝西靖邊縣東北）兵萬人集會州（今
　      甘肅靖遠縣）防秋。至冬初無寇而罷。是時吐蕃侵擾河右（即河西。漢、唐
　      時指今甘肅、青海二省黃河以西，即河西走廊與湟水流域一帶），故曰防河
  　    也。
    　營田：《唐．食貨志》：開軍府以捍要衝，因隙地以置營田，有警則以軍若夫
      　千人助役。《杜臆》：營田乃戍卒備吐蕃者。
　　　里正：《海錄碎事》：唐制，凡百戶為一里，里置正一人。
　　　裹頭：《二儀實錄》：古以皂羅三尺裹頭，曰頭巾。周武帝裁為襆頭。鮑氏曰
    　  ：時老幼俱戰亡，又括鄉里之少小者，故里正為之裹頭擐甲也。
　　　邊庭流血成海水：《杜臆》：《唐鑑》：天寶六載（七四七），帝欲使王忠嗣
     　 攻吐蕃石堡城（又稱鐵刃城，在今青海湟源縣西南），忠嗣上言石堡險固，
        非殺數萬人不能克。帝不快。董延光自請取石堡，帝命忠嗣分兵助之，不克
       。八載（七四九），帝使哥舒翰攻拔之，士卒死者數萬，故有「邊城流血」等
        語。
　　　武皇：錢箋：唐人詩稱明皇多云武皇，王昌齡「白馬金鞍從武皇」，韋應物「
    　  少事武皇帝」，公亦云「武帝旌旗在眼中」也。
　　　山東二百州：《杜臆》云：隋得天下，改郡為州，唐又改州為郡，凡一百九十
　      二郡。曰州，仍舊名也。曰「二百州」，已盡天下矣。閻若璩曰：舊注云：
　      山東者，太行山之東，非也。《通鑑》：「秦孝公時，河山以東，強國六。
　      」胡三省注云：河自龍門上口，南抵華陰而東流，秦國在河之西。山自鳥鼠
　      同穴，連延為長安南山，至於太華，秦國在山之西，韓、魏、趙、齊、楚、
　      燕六國，皆在河山以東。又考：賈誼所謂建武關、函谷、臨晉關者，大抵為
  　    備山東諸侯。可見自秦之外，皆謂之山東矣。
　　　生荊杞：阮籍詩：「堂上生荊杞。」卲注：兵亂地荒，盡生荊棘枸杞。
　　　禾生隴畝無東西：師氏曰：疆（土易）不修，故東西莫辨。《史記正義》：南
  　    北為阡，東西為陌。
　　　況復秦兵耐苦戰，被驅不異犬與雞：《杜臆》：秦兵，即關中之兵，正此時點
      　行者。因堅勁耐戰，故驅之尤迫。今驅負耒者為兵，直棄之耳，與犬雞何異
　      ？
　　　且如今年冬，未休關西卒：《通鑑》：天寶九載（七五○）冬十二月，關西遊
    　  奕使王難得擊吐蕃，克五城，拔樹敦城。
　　　青海：又稱西海、仙海、鮮水海。即今青海省青海湖。．．．唐李白〈關山月
        〉詩有「漢下白登道，胡窺青海邊」之句（《中國歷史地名大辭典》，廣東
        教育出版社）。〈哥舒翰傳〉：築神威軍於青海上，吐蕃至，攻破之。又築
        城於龍駒島，以人二千戍之，由是吐蕃不敢近青海。○《水經注》：金城郡
        南有湟水，出塞外，又東南經卑和羌海，世謂之青海。○《舊唐書》：吐谷
        渾有青海，周回八九百里。高宗龍朔三年，為吐蕃所併。儀鳳中，李敬玄與
        吐蕃戰，敗於青海。開元中，王君■、張景順、張忠亮、崔希逸、黃甫維明
        、王忠嗣，先後破吐蕃，皆在青海西。
　　〔評〕
　　　單復曰：此為明皇用兵吐蕃而作，故託漢武以諷，其辭可哀也。先言人哭，後
        言鬼哭，中言內郡凋弊，民不聊生，此安史之亂所由起也。吁！為人君而有
        窮兵黷武之心者，亦當為之惻然興憫，惕然知戒矣。
      王道俊《杜詩博議》：王深父云：「時方用兵吐蕃，故託漢武事為刺。」此說
        是也。黃鶴謂天寶十載（七五一），鮮于仲通喪師瀘南，制大募兵擊南詔，
        人莫肯應，楊國忠遣御史分道捕人，連枷送詣軍前，故有「牽衣頓足」等語
        。按：明皇季年，窮兵吐蕃，徵戍驛騷，內郡幾遍，當時點行愁怨者不獨征
        南一役，故公託為征夫自愬之詞，以譏切之。若云懼楊國忠貴盛而癸其詞於
        關西，則尤不然。太白〈古風〉云：「渡瀘及五月，將赴雲南睜。怯卒非壯
        士，南方難遠行。長號別嚴親，日月慘光晶。泣盡繼以血，心摧兩無聲。」
        已明刺之矣，太白胡獨不畏國忠耶？
　　〔附〕　
      用兵南詔始末（據《通鑑》）：
        （天寶九載十二月）楊國忠德鮮于仲通（鮮于仲通資給國忠，又之於劍南節
        度使章仇兼瓊，事見四載），薦為建南節度使。仲通性褊急，失蠻夷心。故
        事，南詔常與妻子俱謁都督，過雲南，雲南太守張虔沱皆私之。又多所徵求
        ，南詔王閤羅鳳不應，虔陀遣人詈辱之，仍密奏其罪。閤羅鳳忿怨，是歲，
        發兵反，攻陷雲南，殺虔陀，取夷州（謂西南夷附化羈縻之州也）三十二。
        （天寶十載）夏，四月，壬午，劍南節度使鮮于仲通討南蠻，大敗於瀘南（
        瀘水之南，瀘水即今四川、雲南交界雅礱江口以下金沙江河段）。時仲通將
        兵八萬，分二道出戎、巂州，至曲州、靖州。南詔王閤羅鳳謝罪，請還所俘
        掠，城雲南（去年，南詔攻陷雲南城，必有夷毀處，故請城之以謝罪。）而
        去，且曰：「今吐蕃大兵壓境，若不許我，我將歸命吐蕃，雲南非唐有也。
        」仲通不許，囚其使。進軍至西洱河，與閤羅鳳戰，軍大敗，士卒死者六萬
        人，仲通僅以身免。楊國忠掩其敗狀，仍敘其戰功。閤羅鳳斂戰尸，築為京
        觀。遂北臣於吐蕃。蠻語謂弟為「鍾」，吐蕃命閤羅鳳為「贊普鍾」，號曰
        東帝，給以金印。閤羅鳳刻碑於國門，言己不得已而叛唐，且曰：「我世世
        事唐，受其封爵，後世容復歸唐，當指碑以示唐使者，知吾之叛非本心也。
        」（其後德宗之世，異牟尋復歸唐。）
  前出塞九首（卷二（一）一一八）
    其一（頁一一八）
    戚戚去故里，悠悠赴交河。公家有程期，亡命嬰禍羅。君已富土境開邊一何多。
    棄絕父母恩，吞聲行負戈。
    其二（頁一一九）
    出門日已遠，不受徒旅欺。骨肉奔豈斷，男兒死無時。走馬脫轡頭，手中挑青絲
    。捷下萬仞岡，俯身試搴旗。
    其三（頁一二○）
    磨刀嗚咽水，水赤刃傷手。欲輕腸斷聲，心緒亂已久。丈夫誓許國，憤惋復何有
    。功名圖麒麟，戰骨當速朽。
    其四（頁一二一）
    送徒既有長，遠戍亦有身。生死向前去，不勞吏怒瞋。路逢相識人，附書與六親
    。哀哉兩決絕，不復同苦辛。
    其五（頁一二一）
    迢迢萬里餘，領我赴三軍。軍中異苦樂，主將寧盡聞。隔河見胡騎，倏忽數百群
    。我始為奴僕，幾時樹功勳。
    其六（頁一二二）
    挽弓當挽強，用箭當用長。射人先射馬，擒賊先擒王。殺人亦有限，立國自有疆
    。茍能制侵陵，豈在多殺傷。
    其七（頁一二三）
    驅馬天雨雪，軍行入高山。逕危抱寒石，指落曾冰間。已去漢月遠，何時築城還
    ？浮雲暮南征，可望不可攀。
    其八（頁一二四）
    單于寇我壘，百里風塵昏。雄劍四五動，彼軍為我奔。虜其名王歸，繫頸授轅門
    。潛身備行列，一勝何足論。
    其九（頁一二五）
    從軍十年餘，能無分寸功。眾人貴茍得，欲語羞雷同。中原有鬥爭，況在狄與戎
    。丈夫四方志，安可辭固窮。
  送高三十五書記十五韻
  送韋書記赴安西
  奉贈鮮于京兆二十韻
~t52fkx2l20;
７５３　癸巳　玄宗　天寶一二
~t48fm3x2l20;
  ■追削林甫官爵。　哥舒翰兼河西節度使。　如華清宮。
　▲杜甫四十二歲。在長安。首夏，同鄭虔遊何將軍山林。次子宗武約生於此
      年秋。
  【詩】
  麗人行（卷二（一）一五六）
　　三月三日天氣新，長安水邊多麗人。態濃意遠淑且真，肌理細膩骨肉勻。繡羅衣
    裳照莫春，蹙金孔雀銀麒麟。頭上何所有？翠微■葉垂鬢唇。背後何所見？珠壓
    腰衱穩稱身。就中雲幕椒房親，賜名大國虢與秦。紫駝之峰出翠釜，水精之盤行
    素鱗。犀（竹助）厭飫久未下，鸞刀縷切空紛綸。黃門飛鞚不動塵，御廚絡繹送
    八珍。蕭管哀吟感鬼神，賓從雜遝實要津。後來鞍馬何逡巡，當軒下馬入錦茵。
    楊花雪落覆白蘋，青鳥飛去銜紅巾。炙手可熱勢絕倫，慎莫近前丞相瞋。
  醉歌行
  陪李金吾花下飲
  陪鄭廣文遊何將軍山林十首
  投贈哥舒開府翰二十韻
  寄高三十五書記
  九日曲江
~t52fkx2l20;
７５４　甲午　玄宗　天寶一三　閏十一月
~t48fm3x2l20;
  ■祿山入朝，加左僕射，歸范陽。　李密伐南詔，敗沒，國忠更以捷聞。
　▲杜甫四十三歲。在長安。進封西嶽賦。自東都移家至長安，居南城之下杜
      城。因田梁丘投詩河西節度使歌舒翰。歲中，張𠖎自盧溪召還，再遷為
　　　太常卿，公復上詩求助。又進鵰賦，表中詞益哀激。秋後，淫雨害稼，
　　　物價暴貴，公生計益艱，遂攜家往奉先，館於廨舍。
  【詩】
　醉時歌（卷三（一）一七四）
　　原注：贈廣文館博士鄭虔
    諸公袞袞登臺（一作華）省，廣文先生官獨冷。甲第紛紛厭粱肉，廣文先生飯不
    足。先生有道出羲皇，先生有才（一作文）過屈宋。德尊一代常坎軻（一作（土
    廩）），名垂萬古知何用。杜陵野客人更（一作見）嗤，被褐短窄（一作穴）鬢
    如絲。日糴太倉五升米，時赴鄭老同襟（一作衾）期。得錢即相見，沽酒不復疑
    。忘形到爾汝，痛飲真（一作直）吾師。清夜沉沉動春酌，燈（一作簷）前細雨
    簷（一作燈）花落。但覺高歌有（一作感）鬼神，焉知餓死填溝壑。相如逸才親
    滌器，子雲識字終投閣。先生早賦歸去來，石田茅屋荒蒼苔。儒術於我何有哉？
    孔丘盜跖俱塵埃。不須聞此意慘愴，生前相遇且銜杯。
  重遊何氏五首
  城西陂（即渼陂）泛舟
  與鄠縣源大少府宴渼陂
  渼陂行
  陪諸貴公子丈八溝攜妓納涼晚際遇雨二首
  渼陂西南臺
  夏日李公見訪
  送張十二參軍赴蜀州因呈楊五侍御
  崔駙馬山亭宴集
  嘆庭前甘菊花
  九日寄岑參
  承沈八丈東美除膳部員外郎阻雨未遂馳賀奉寄此詩
  苦雨奉寄隴西公兼呈王徵士
　秋雨歎三首（卷三（一）二一六）
    其一（頁二一六）
    雨中百草秋爛死，階下決明顏色鮮。著葉滿枝翠羽蓋，開花無數黃金錢。涼風蕭
    蕭吹汝急，恐汝後時難獨立。堂上書生空白頭，臨風三嗅馨香泣。
    其二（頁二一七）
    闌（一作蘭）風伏（《英華》作長，去聲，荊公作仗）雨（一措東風細雨）秋紛
    紛，四海（一云萬里）八荒同一雲。去馬來牛不復辨，濁涇清渭何當分。禾（一
    作木，《漫叟詩話》定作禾）頭生耳黍穗黑，農夫田父（一作婦）無消息。城中
    斗（一作■）米換（一作抱，非）衾裯，相許寧論兩相直。
    其三（頁二一八）
    長安布衣誰比數，反鎖衡門守環堵。老夫不出長蓬蒿，稚子無憂走風雨。雨聲颼
    颼催早寒，胡雁翅濕高飛難。秋來未曾（陳浩然本作省）見白日，泥污后（一作
    厚）土何時乾？
  上韋左相二十韻
  奉贈太常張卿𠖎二十韻
  贈田九判官梁邱
  贈獻納使起居舍人澄
  驄馬行
  天育驃騎歌
  沙苑行
  魏將軍歌
  橋陵詩三十韻因呈縣內諸官
  奉先劉少府新畫山水障歌
~t52fkx2l20;
７５５　乙未　玄宗　天寶一四
~t48fm3x2l20;
  ■祿山請以蕃將代漢將，從之。　哥舒翰入朝，留京師。　如華清宮。　十
    一月，祿山反。遣封常清儒翁京禦祿山。　以郭子儀為朔方節度使。　以
    高仙芝統軍屯陝。　封常清敗於虎牢。祿山陷東京。　仙芝退保潼關，河
    南俱陷。　制太子監國。　平原太守顏真卿、常山太守顏杲卿俱起兵討賊
    。　斬仙芝、常清，以哥舒翰為副元帥。　郭子儀使李光弼、僕固懷恩擊
    破祿山兵，進拔馬邑。
　▲杜甫四十四歲。在長安。歲中往白水縣，省舅氏崔十九翁。九月，同崔至
      奉先。十月，歸長安，授河西尉（河西縣故城在今雲南河西縣境），不
      拜，改右衛率府冑曹參軍。十一月，又赴奉先探妻子，作自京赴奉先詠
      懷五百字。歲暮，喪幼子。
  【詩】
  送蔡希魯都尉還隴右因寄高三十五書記
  夜聽許十一誦詩愛而有作
  戲簡鄭廣文兼呈蘇司業
  後出塞五首（卷四（一）二八五）
    其一（頁二八五）
    男兒生世間，及壯當封侯。戰伐有功業，焉能守舊丘。召（趙作占）募赴薊門，
    軍動不可留。千金裝馬鞭（一作鞍），百金裝刀頭。閭里送我行，親戚擁道周。
    斑白居上列，酒酣進庶羞。少年別有贈，含笑看吳鉤。
    其二（頁二八六）
    朝進東門營（一作營門），暮上河陽橋。落日照大旗，馬鳴風蕭蕭。平沙列萬幕
    ，部伍各見招。中天懸明月，令嚴夜寂寥。悲笳數聲動，壯士慘不驕。借問大將
    誰，恐是霍嫖姚。
    其三（頁二八八）
    古人重守邊，今人（一作日）重高勳。豈知英雄主，出師亙（一作直）長雲。六
    合已一家，四夷且孤軍。遂使貔（樊作螭）虎（一作武）士，奮身勇所聞。拔劍
    擊大荒，日收胡馬群。誓開玄冥北，持以奉吾君。
    其四（頁二八九）
    獻凱日繼踵，兩蕃靜無虞。漁陽豪俠地，擊鼓吹笙竽。雲帆轉遼海，（禾更）稻
    來東吳。越羅與楚練，照耀輿臺軀。主將位益崇，氣驕凌上都。邊人不敢議，議
    者死路衢。
    其五（頁二九一）
    我本良家子，出師亦多門。將驕益愁思，身貴不足論。躍馬二十年，恐孤（俗作
    辜，非）明主恩。坐見幽州騎，長驅河洛昏。中夜間道歸，故里但空村。惡名幸
    脫免，窮老無兒孫。
  去矣行
  白水明府舅宅喜雨得過字
  九日楊奉先會白水崔明府
  官定後戲贈
  奉同郭給事湯東靈湫作
  自京赴奉先詠懷五百字（卷四（一）二六四）
　　杜陵有布衣，老大意轉拙。許身一何愚，竊比稷與契。居然成濩落，白首甘契闊
　　。蓋棺事則已，此志常覬豁。窮年憂黎元，歎息腸內熱。取笑同學翁，浩歌彌激
　　烈。非無江海志，蕭灑送日月。生逢堯舜君，不忍便永訣。當今廊廟具，構廈豈
　　云缺？葵藿傾太陽，物性固難奪。顧惟螻蟻輩，但自求其穴。胡為慕大鯨，輒擬
    偃溟渤？以茲悟生理，獨恥事干謁。兀兀遂至今，忍為塵埃沒。終愧巢與由，未
    能易其節。沉飲聊自遣，放歌破愁絕。歲暮百草零，疾風高岡裂。天衢陰崢嶸，
    客子中夜發。霜嚴衣帶斷，指直不能結。凌晨過驪山，御榻在嵽嵲。蚩尤塞寒空
    ，蹴踏崖谷滑。瑤池氣鬱律，羽林相摩戛。君臣留歡娛，樂動殷膠葛。賜浴皆長
    纓，與宴非短褐。彤庭所分帛，本子寒女出。鞭撻其夫家，聚斂貢城闕。聖人筐
    篚恩，實願邦國活。臣如忽治理，君豈棄此物。多士盈朝廷，仁者宜戰慄。況聞
    內金盤，盡在衛霍室。中堂有神仙，煙霧蒙玉質。煖客貂鼠裘，悲管逐清瑟。勸
    客駝蹄羹，霜橙壓香橘。朱門酒肉臭，路有凍死骨。榮枯咫尺異，惆悵難再述。
    北轅舊涇渭，官渡又改轍。群水從西下，極木高崒兀。疑是崆峒來，恐觸天柱折
    。河梁幸未折，枝撐聲窸窣。行李相攀援，川廣不可越。老妻寄異縣，十口隔風
    雪。誰能久不顧？庶往共饑渴。入門聞號咷，幼子饑已卒。吾寧捨一哀，里巷亦
    嗚咽。所愧為人父，無食致夭折。豈知秋禾登，貧窶有倉卒。生常免租稅，名不
    隸征伐。撫跡猶酸辛，平人固騷肩。默思失業徒，因念遠戍卒。憂端齊終南，澒
    洞不可掇。
~t52fkx2l20;
７５６　丙申　肅宗　至德一（玄宗天寶一五）　七月改元
~t48fm3x2l20;
  ■祿山自稱大燕皇帝，改元聖武。　許遠為睢陽太守。　賊史思明陷常山，
    復陷九郡。　子儀薦李光弼為河東節度使。光弼入常山，執安思義與思明
    戰，大敗之。　真源令張巡起兵雍邱討賊。　子儀、光弼與思明戰於九門
    ，敗之，進拔趙郡。又戰於嘉山，大敗之，復河北十餘郡。　六月，哥舒
    翰戰於靈寶，大敗，賊遂入關。　國忠定議幸蜀。　帝出奔蜀，次馬嵬，
    國忠及溎妃誅。　留太子東討賊。　子儀、光弼聞京師陷，引兵入井陘。
　　七月，太子即位於靈武，尊帝為上皇。　上皇至蜀。　令狐潮圍雍邱。
　▲杜甫四十五歲。歲初，在長安。五月，至奉先壁難，攜眷來往白水，寄居
      舅氏崔少府高齋。六月，又自白水取道華原，赴鄜州（今陜西鄜縣）。
      至三川縣同家窪，寓故人孫宰家。聞肅宗即位靈武，即留妻子於三川，
      孓身從蘆子關奔行在所。途中為賊所得，遂至長安。九月，於長安路隅
      遇宗室子弟，乞捨身為奴，感慟作哀王孫。
  【詩】
  晦日尋崔戢李封
  送率府程錄事還鄉
  白水崔少府十九翁高齋三十韻
　月夜（卷四（一）三○九）
    今夜鄜州月，閨中只獨看。遙憐小兒女，未解憶長安。香霧雲鬟濕，清輝玉臂寒
    。何時（一作當）倚虛幌，霜照淚痕乾。　85.12.17.講
　　〔注〕
      作年：鶴注：天寶十五載（七五六）八月，公自鄜州赴行在，為賊所得，時身
　      在長安，家在鄜州，故作此詩。
      香霧：楊慎謂：霧本無香，香從鬟中膏沐生耳。
　　〔評〕
      劉後村《詩話》：故人陳伯霆讀〈北征〉詩，戲云：子美善謔，如「粉黛忽解
　      包」、「狼籍畫眉闊」，雖妻女亦不恕。余云：公知其一耳。如〈月夜〉詩
　      云「香霧雲鬟濕，清輝玉臂寒」，則閨中之髮膚，雲濃玉潔可見。又云：「
  　    何時倚虛幌，雙照淚痕乾」，其篤於伉儷如此。
  三川觀水漲二十韻
  避地
  得舍弟消息二首（卷四（一）三二一）
    其一（頁三二一）
    近有平陰信，遙憐舍弟存。側身千里道，寄食一家村。烽舉新酣戰，啼垂舊血痕
    。不知臨老日，招得幾時（一作人）魂。
    其二（頁三二二）
    汝懦歸無計，吾衰往未期。浪傳烏鵲喜，深負鶺鴒詩。生理何顏面，憂端且歲時
    。兩京三十口，雖在命如絲。
　哀王孫（卷四（一）三一○）
    長安城頭頭（樊作多，一作頸）白烏，夜飛延秋門上呼。又向（一作來）人家啄
    大屋，屋底達官走避胡。金鞭折斷九（胡夏客作廄）馬死，骨肉不得（一作待）
    同馳驅。腰下寶玦青珊瑚，可憐王孫泣路隅。問之不肯道姓名，但道困苦乞為奴
    。已經百日竄荊棘，身上無有完肌膚。高帝子孫盡隆準，龍種自與常人殊。豺狼
    在邑龍在野，王孫善保千金軀。不敢長語臨交衢，且為王孫立斯須。昨夜東（一
    作春）風吹血腥，東來橐（一作駱）駝馬舊都。朔方健兒好身手，昔何勇銳今何
    愚！竊聞天（一作大）子已傳位，聖德北服南單于。花門剺面請雪恥，慎勿出口
    他人狙（一作徂）。哀哉王孫慎勿疏，五陵佳氣無時無。
　悲陳陶（卷四（一）三一四）
    孟冬十郡良家子，血作陳陶澤中水。野曠（一作廣）天清（一作晴）無戰聲，四
    萬義軍同日死。裙胡歸來雪（趙作血）洗箭，仍唱（一云撚箭）夷歌飲都市。都
    人迴面向北啼，日夜更望官軍至（一云前後官軍苦如此）。
　悲青（土反）（卷四（一）三一六）
    我軍青（土反）在東門，天寒飲馬太白窟。黃頭奚兒日向西，數騎彎弓敢馳突。
    山雪河冰晚（樊作晚，《樂府》作已，一作野）蕭瑟（一作（風瑟），一作颺，
    一作颯），青是烽（一作人）煙白是骨。焉得附書與我軍，忍待明年莫倉卒。
　對雪（卷四（一）三一八）
    戰哭多新鬼，愁吟獨老翁。亂云低薄暮，急雪舞迴風。瓢棄樽無綠，爐存火似紅
    。數州消息斷，愁坐正書空。
~t52fkx2l20;
７５７　丁酉　肅宗　至德二　閏八月
~t48fm3x2l20;
  ■上皇在蜀。　安慶緒殺祿山。　殺建寧王倓。　思明寇太原，光弼破之。
      子儀平河東。　慶緒使思明守范陽。　李成式討平永王璘。　上皇遣使
    祭張九齡。　張巡擊走尹子奇。　子儀戰於清溝，敗績。　張鎬相。　九
    月，子儀收復西京、華陰、弘農。　十月，睢陽陷。　子儀收復東京，取
    河陽及河內。　帝入西京。　慶緒走保鄴。　十二月，上皇自蜀還西京。
    　以張氏為淑妃。　思明等降。
　▲杜甫四十六歲。春，陷賊中。在長安時從贊公蘇端遊。四月，自金光門出
      ，間道竄歸鳳翔。五月十六日，拜左拾遺。是月，房琯得罪，公抗疏救
      之。肅宗怒，詔三司推問，張鎬﹑韋陟等救之，仍放就列。六月，同裴
      薦等四人薦岑參。閏八月，墨制放還鄜州省家。於是徒步出鳳翔，至邠
      州，始從李嗣業借得乘馬。歸家臥病數日。作北征。十一月，自鄜州至
      京師。
  【詩】
　春望（卷四（一）三二○）
    國破山河在，城春草木深。感時花濺淚，恨別鳥驚心。烽火連三月，家書抵萬金
    。白頭搔更短，渾欲不勝簪。　85.12.17.講
　　〔注〕
      作年：鶴注：此當是至德二載（七五七）三月陷賊營時所作。三月者，指季春
        三月。趙氏謂：祿山反於天寶十四載（七五五）之十一月，至次年正月為三
        月。失於不考耳。顧宸云：十五年正月，明皇在長安，六月始幸蜀，安得謂
        之破？是時公移家在奉先（在長安東北，今陝西省蒲城縣），五月方入鄜州
        ，道路未嘗隔絕，安得云「家書抵萬金」？當從鶴說為正。○李辰冬《杜甫
        作品繫年》（東大圖書公司，一九九○年四月再版）：長安破在天寶十五載
        六月二十二日。「烽火連三月」，是言戰爭一直連續到至德二載三月，因為
        「家書抵萬金」是指弟弟從洛陽平陰的來信，不是指妻子的信。〈述懷〉詩
        寫於至德二載四月間，那時還說：「自寄一封書，今已十月後」，十個月沒
        有接到妻子的信了，可知三月是指至德二載三月。
　　〔評〕
      司馬溫公曰：古人為詩，貴於意在言外，使人思而得之，故言之者無罪，聞之
        者足以戒。近世唯杜子美，最得詩人之體，如〈春望〉詩「國破山河在」，
        明無餘物矣；「城春草木深」，明無人跡矣。花鳥平時可娛之物，見之而泣
        ，聞之而悲，則時可知矣。他皆類此。
  蘇端薛復筵簡薛華醉歌
  元日寄韋氏妹
  憶幼子（卷四（一）三二三）
    驥子春猶隔，鸚歌暖正繁。別離驚節換，聰慧（晉作惠）與誰論。澗水空山道，
    柴門老樹村。憶渠愁只（荊作即，一作正）睡，炙背俯晴軒。
  一百五日夜對月（卷四（一）三二三）
    無家對寒食，有淚如金波。斫卻（顧陶本作折盡）月中桂，清光應更多。仳離放
    紅蕊，想像顰青蛾（晉作娥，非）。牛女漫愁思，秋期猶渡河。
  遣興（卷四（一）三二六）
    驥子好男兒，前年學語時。問知人客姓，誦得老夫詩。世亂憐渠小，家貧仰母慈
    。鹿門攜不遂，雁足繫難期。天地軍麾滿，山河戰角悲。儻（一作東）歸免相失
    ，見日（一作爾）敢辭遲。
　塞蘆子（卷四（一）三二七）
    五城何迢迢，迢迢隔河水。邊兵盡東征，城內空荊杞。思明割懷衛，秀巖西未已
    。迴（一作迥）略大荒來（一作東），崤涵蓋虛爾。延州秦北戶，關防猶可倚。
    焉得一萬人，疾驅塞蘆子。岐（一作頃）有薛大夫，旁制山賊起。近聞昆戎徒，
    為退三百里。蘆關扼兩佝，深意實在此。誰能（一作敢）叫帝閽（陳作門），胡
    行速如鬼。
　哀江頭（卷四（一）三二九）
    少陵野老吞聲哭，春日潛行曲江曲。江頭宮殿鎖千門，細柳新蒲為誰綠？憶昔霓
    荊下南苑，苑中萬物生顏色。昭陽殿裏第一人，同輦隨君侍君側。輦前才（一作
    詞）人帶弓箭，白馬嚼（一作■）囓黃金勒。翻身向天（一作空）仰射雲，一笑
    （《正異》作笑，別本作箭，蔡君謨作發）正墜雙飛翼。明眸皓齒今何在？血污
    遊魂歸不得。清渭東流劍閣深，去住彼此無消息。人生有情淚沾臆，江草（一作
    水）江花豈終極！黃昏胡騎塵滿城，欲往城南望城（一作忘城，一作忘南）北。
  雨過蘇端
  喜晴
  鄭駙馬池臺喜遇鄭廣文同飲
  大雲寺贊公房四首
  自京竄至鳳翔喜達行在所三首（卷五（一）三四六）
    其一（頁三四六）
    西憶岐陽信，無人遂卻回。眼穿當（一作看）落日，心死著寒灰。茂（《英華》
    作茂，別作霧）樹行相引，連山（趙作連山，一作連峰）望忽（一作或）開。所
    親驚老瘦，辛苦賊中來。
    其二（頁三四七）
    愁思胡笳夕，淒涼漢苑春。生還今日事，間道暫時人。司莉章初睹，南陽氣已新
    。喜心翻倒極，嗚咽淚（一作涕）沾巾。
    其三（頁三四八）
    死去憑誰報，歸來始自憐。猶瞻太白雪，喜遇武功天。影靜千官（一作門）裏，
    心蘇七校前。今朝漢社稷，新數中興年。
　述懷（卷五（一）三五八）
    去年潼關破，妻子隔絕久。今夏草木長，脫身得西走。麻鞋見天子，衣袖見（一
    作露）兩肘。朝廷■生還，親故傷老醜。涕淚受拾遺，流離主恩厚。柴門雖得去
    ，未忍即開口。寄書問三川，不知家在否？比聞同罹禍，殺戮到雞狗。山中漏茅
    屋，誰復依戶牖？摧頹蒼松根，地冷骨未糔。幾人全性命，盡室豈相偶！嶔岑（
    一作崟）猛虎場，鬱結迴我首。自寄一封書，今已十月後。反畏消息來，寸心亦
    何有？漢運初中興，生平老耽酒。沉思歡會處，恐作窮獨（一作塗）叟。
  得家書
  送樊二十三侍御赴漢中判官
  送韋十六評事充同谷房禦判官
  送長孫九侍御赴武威判官（卷五（一）三六二）
    驄馬新鑾蹄，銀鞍被來好。繡衣黃白郎，騎向交河道。問君適萬里，取別何草草
    。天子憂涼州，嚴程到須早。去秋群胡反，不得無電掃。此行收（陳作牧）遺甿
    ，風俗方再造。族父領元戎，名聲國（晉作閣）中老。奪我同官良，飄颻按城堡
    。使我不能餐，令我惡懷抱。若人才思闊，溟漲浸（一作漫）絕島。樽前失詩流
    ，塞上得（一作多）國寶。黃天悲送遠，雲雨白浩浩。東郊尚烽火，朝野色枯槁
    。西極柱亦傾，如何正穹昊。
  送從弟亞赴河西判官
  奉送郭中丞兼太僕卿充隴右節度使
  送楊六判官使西蕃
  送靈州李判官
  奉贈嚴八閣老
  留別賈嚴二閣老兩院補闕得雲字
  月
  晚行口號
　獨酌成詩（卷五（一）三八四）
    燈花何太喜，酒綠（一作色）正相親。醉裏從（趙作曾，非）為客，詩成覺有神
    。兵戈猶在眼，儒術豈謀身！苦（一作共，非）被微官縛，低頭愧野人。
  徒步歸行
  九成宮
  玉華宮（卷五（一）三八九）
    溪迴（一作迥）松風長，蒼鼠竄古瓦。不知何王殿，遺構絕壁下。陰房鬼火青，
    壞道哀湍瀉。萬籟真笙宇（一作竽瑟），秋色（一作氣，一作光）正（一作極）
    蕭灑。美人為黃土，況乃粉黛假。當時侍金輿，故物獨石馬。憂來藉草坐，浩歌
    淚盈把。冉冉征途間，誰是長年者。
　羌村三首（卷五（一）三九一）
　　〔注〕
　　　夢弼曰：《鄜州圖經》：州治洛交縣。羌村，洛交村墟也。
　　其一（頁三九一）
    崢嶸赤雲西，日腳下平地。柴門鳥雀（當作鵲）噪，歸客（一作客子）千里至。
    妻孥怪我在，驚定（一作走）還拭淚。世亂遭飄蕩，生還偶然遂。鄰人滿牆頭，
    感歎亦歔欷。夜闌更秉燭，相對如夢寐。　85.12.17.講
　　〔注〕
　　　崢嶸：高峻也。
　　〔評〕
      仇兆鰲《杜詩詳註》：此記悲喜交集之狀。家人乍見而駭，鄰人遙望而憐，道
      出情事逼真。後二章俱發端於此。亂後忽歸，猝然怪驚，有疑鬼疑人之意。偶
      然遂，死方幸免。如夢寐，生恐未真。司空曙詩：「乍見翻疑夢，相悲各問年
      。」是用杜句。
    其二（頁三九二）
    晚歲迫偷生，還家少歡趣。嬌兒不離膝，畏我復卻去。憶昔好（一作多）追涼，
    故繞池邊樹。蕭蕭北風勁，撫事煎百慮。賴知禾黍（《英華》作黍秫）收，已覺
　　糟床注。如今足斟酌，且用慰遲暮。
　　〔評〕
      仇兆鰲《杜詩詳註》：此章敘還家後事，承上妻孥來。急於回家，而仍少歡趣
　      者，一為父子久疏，一為生計艱難也。不離膝，乍見而喜；復卻去，久視而
　      畏。此寫幼子情狀最肖。好追涼，去夏方暑。北風勁，今秋向冬矣。撫事百
  　    慮，傷禦寒無具。
    其三（頁三九三）
    群雞正（一作忽）亂叫，客至雞鬥爭（一云正生）。驅雞上樹木，始聞叩柴荊。
    父老四五人，問我久遠行。手中各有攜，傾榼濁復清。莫（從《英華》。一作苦
    ）辭酒味薄，黍地無人耕。兵革既未息，兒童（一作郎）盡東征。請為父老歌，
    艱難愧深（一作餘）情。歌罷仰天歎，四座涕（一作淚）縱橫。
　　〔評〕
      仇兆鰲《杜詩詳註》：此章記鄰里之情，承上鄰人來。客至雞啼，見荒舍寂寥
    　  之景。清濁遞斟，各領村家酒味也。首章客至，公自謂；此章客至，指父老
　      。○再敘飲中問答，皆亂後悲傷之意。莫辭四句，代述父老之語。請為二句
　      ，致謝父老之詞。歌罷而歎，公傷亂也。聽歌而涕，父老酸心也。《杜臆》
  　    ：兒當兵革，故莫耕而酒薄，此正艱難住，乃能用情如是，故感而有愧。○
　      金氏曰：艱難愧深情，即所歌之詞。
　北征（卷五（一）三九五）
    皇帝二載秋，閏八育初吉。杜子將北征，蒼茫問家室。維時遭艱虞（一作危），
    朝野少暇日。顧慚恩私被，詔許歸蓬蓽。拜（一作奉）辭詣闕下（一云閤門），
    怵惕久未出。雖乏諫諍姿，恐君有遺失。君誠中興主，經緯固密勿。東胡反未已
    ，臣甫憤所切。揮涕戀行在，道途（一作路）猶恍惚。乾坤含（陳浩然本作合）
    瘡痍，憂虞何時畢？靡靡踰阡陌，人煙眇蕭瑟（一作索）。所遇多被傷，呻吟更
    流血。回首鳳翔縣，旌旗晚明滅。前登寒山重，屢得飲馬窟。邠郊入地底，涇水
    中蕩潏。猛虎立我前，蒼崖吼時裂。菊垂今秋花，石帶（一作戴）古車轍。青雲
    動高興，幽事亦可悅。山裹窩瑣細，羅生雜橡栗。或紅如丹砂，或黑如點漆。雨
    露之所濡，甘苦（一作酸）齊結實。緬（一作縹）思桃源內，益歎身世拙。坡陀
    望鄜畤，巖谷（郭作谷巖）互出沒。我行已水濱，我僕猶木末。鴟鳥（一作梟）
    鳴黃桑，野鼠拱亂穴。夜深（一作中）經戰場，寒月照白骨。潼關百萬師，往者
    散（一作敗）何卒！遂令半秦民，殘害為異物。況我墮（一作隨）胡塵，集歸盡
    華髮。經年至茅屋，妻子衣百結。慟哭松聲迴（一作迥），悲泉共幽（一作嗚）
    咽。平生所嬌（一作驕）兒，顏色白勝雪。見耶背面啼，垢膩腳不襪。■前兩小
    女，補綴（一作綻）才（一作纔）過膝。海圖拆（一作坼）波濤，舊繡移曲折。
    天吳及紫鳳，顛倒在■（梪一作短）褐。老夫情懷惡，嘔泄（一作咽）臥數日（
    一云：數日沃嘔泄）。那無（一作能）囊中帛，救汝寒凜慄。粉黛亦解苞（一作
    苞），衾裯稍羅列。瘦妻面復光，癡女頭自櫛。學母無不為，曉妝隨手抹。移時
    施朱鉛，狼籍畫眉闊。生還對童稚，似欲忘饑渴。問事競挽鬚，誰能即瞋喝。翻
    思在賊愁，甘受雜亂聒。新歸且慰意，生理焉得說（一作脫）！至尊尚蒙塵，幾
    日休練卒。養觀（一作看）天色改，坐（一作旁）覺妖（一作祅）氛（一作氣）
    豁。陰風西北來，慘澹隨回紇（一作■）。其王願助順，其俗善（一作喜）馳突
    。送兵五千人，驅馬一萬匹。此輩少為貴，四方服勇決。所用皆鷹騰，破敵過（
    一作如）箭疾。聖心頗虛佇，時議氣欲奪。伊洛指掌收，西京不足拔。官軍請深
    入，蓄銳可（一作何，浩然本作伺）俱發。此舉開青徐，旋瞻略恒碣。昊天積霜
    露，正氣有肅殺。禍轉亡胡歲，勢成擒胡月。胡命其能久，皇綱未宜絕。憶昨（
    一作昔）狼狽初，事與古先別。姦臣竟葅醢，同惡隨蕩析。不聞夏殷（胡仔云：
    當作殷周）衰，中自誅妹妲（諸本作褒妲）。周漢獲再興，宣光果明哲。桓桓陳
    將軍，仗鉞奮忠烈。微爾人盡非，於今國猶活。淒涼大同殿，寂寞白獸闥。都人
    望翠華，佳氣向金闕。園陵固有神，掃灑數不缺。煌煌太宗業，樹立甚宏達。
  行次昭陵
　彭衙行（卷五（一）四一三）
    憶昔避賊初，北走經險艱。夜深彭衙道（一作門），月照白水山。盡市久徒步，
    逢人多厚顏。參差谷鳥吟（一作鳴），不見遊子還。癡女饑咬我，啼畏虎郎（一
    作猛虎）聞。懷珠掩其口，反側聲愈嗔。小兒強解事，故索苦李餐。一旬半雷雨
    ，泥濘相攀牽（一作牽攀）。既無禦雨（一作濕）備，徑滑衣又寒。有時經（一
    作最）契闊，竟日數里間。野果充■糧，碑枝成屋椽。早行石上水，沐宿天邊煙
    。小留同（晉作固，一作周）家窪，欲出蘆子關。故人有孫宰，高義薄曾雲。延
    客已曛黑，張燈啟重門。煖湯濯我足，剪紙招我魂。從此出妻孥，相視涕闌干。
    眾雛爛熳睡，喚起霑盤飧。誓將與夫子，永結為弟昆。遂空所坐堂，安居奉我歡
    。誰肯艱難際，豁達露心肝。別來歲月周，胡羯仍構患。何當有翅翎，飛去墮爾
    前。
  喜聞官軍已臨賊境二十韻
  收京三首
  行次昭陵（卷五（一）四○七）
    舊俗疲庸主，群雄問獨夫。讖歸龍鳳質，威定虎狼都。天屬尊〈堯典〉，神公協
    〈禹謨〉。風雲隨絕（一作逸）足，日月繼（一作亨）高衢。文物多師古，朝廷
    半老儒。直詞寧戮辱，賢路不崎嶇。往者災猶降，蒼生喘未蘇。指麾安率土，盪
    滌撫洪鑪。壯士悲陵邑，幽人拜鼎湖。玉衣晨自舉，鐵（《英華》作石）馬汗常
    趨。松柏瞻虛（一作靈）殿，塵沙立暝（樊作暗）途。寂寥開國日，流恨滿山隅
    。
  重經昭陵（卷五（一）四一二）
    草昧英雄起，謳歌曆數歸。風塵三尺劍，社稷一戎衣。翼亮貞文德，丕承戢武威
    。聖圖天廣大，宗祀日光輝。陵寢盤空曲，熊羆守翠微。再窺松博路，還有（一
    作見）五雲飛。
  送鄭十八虔貶台州司戶傷其臨老陷賊之故闕為面別情見於詩（卷五（一）四二四）
    鄭公樗散鬢成（一作如）絲，酒後常稱老畫師。萬里傷心嚴譴日，百年垂死中興
    時。蒼惶（一作伶俜）已就長途往，邂逅無端出餞遲。便與先生應永訣，九重泉
    路（一作下）盡交期。
  臘日（卷五（一）四二六）
    臘日常年（一作年年）暖尚遙，今年臘日凍全消。侵陵雪色還萱草，漏洩春光有
    （一作是）柳條。縱酒欲謀良（一作長）夜醉，歸（一作還）家初散（一作放）
    紫（一云北）宸朝。口脂面藥隨恩澤，翠管銀罌下九霄。
~t52fkx2l20;
７５８　戊戌　肅宗　乾元一（至德三）　二月改元，復以載為年
~t48fm3x2l20;
  ■李輔國用事。　徙楚王俶為成王。　置觀察使。　立成王為太子，更名豫
    。　思明復反。　命子儀等九節度討班慶緒，以宦者魚朝恩為觀軍容使。
    　拔衛州，遂圍鄴。
　▲杜甫四十七歲。任左拾遺。春，賈至﹑王維﹑岑參皆在諫省，時共酬唱。
      時畢曜亦在京師，居公之鄰舍。四月，玄宗親享九廟，公得陪祀。六月
  　  ，房琯因賀蘭進明譖，貶為邠州刺史。公坐琯黨，出為華州司功參軍。
      是秋，嘗至藍田縣訪崔興宗﹑王維。冬末，以事歸東都陸渾莊，嘗遇孟
      雲卿於湖城縣城東。
  【詩】
  奉和賈至舍人早朝大明宮（卷五（一）四二七）
    五夜漏聲催曉箭，九重（一作天）春色醉仙桃。旌旂（俗作旗，非）日暖龍蛇動
    ，宮殿微風燕雀高。朝罷香煙攜滿袖，詩成珠玉在揮毫。欲知世掌絲綸美，池上
    于（一作如）今有（一作得）鳳毛。
  宣政殿退朝晚出左掖
  紫宸殿退朝口號
　春宿左省（卷六（二）四三八）
    花隱掖垣沐，啾啾棲烏過。星臨萬戶動，月傍九霄多。不寢（《英華》作寐）聽
    金鑰（《英華》作■），因風想玉珂。明朝有封事，數問夜如何？
  晚出左掖
　洗兵行（《杜臆》作行，舊作馬）（卷六（二）五一四）　
  （洗兵馬）
    中興諸將收山東，捷書夜（一作夕，一作日）報清晝同。河廣傳聞一葦過，胡危
    命在破竹中。祇殘鄴城不日得，獨任朔方無限功。京師皆騎汗血馬，回紇餧肉葡
    萄宮。已喜皇威清海岱，常思仙仗過崆峒。三年笛裏關山月，萬國兵前草木風。
    成王功大心轉小，郭相謀深（一作謀猷，一作深謀）股來少。司徒清鑒懸明鏡，
    尚書氣與秋天香。二三豪俊為時出，整頓乾坤濟時了。東走不復憶鱸魚，南飛覺
    有安巢（一作枝）鳥。青春復隨冠冕人，紫禁（吳本作駕）正耐煙花繞。鶴駕通
    宵鳳輦備，雞鳴問寢龍樓曉。攀龍附鳳勢（一作世）莫當，天下盡化為侯王。汝
    等豈知蒙（一作象）帝力？時來不得誇身強。關中既留蕭丞相，幕下復用張子房
    。張公一生江海客，身長九尺鬚眉蒼。徵起適遇風雲會，扶顛始知籌策良。青袍
    白馬更何有？後漢今周喜再昌。寸地尺天皆入貢，奇祥異瑞爭來送。不知何國致
    白環，復道諸山得銀甕。隱士休歌紫芝曲，詞人解（《西溪叢語》：善本作角）
    撰清河（一云河清）頌。田家望望惜雨乾，不穀處處催鰆種。淇上健兒歸莫懶，
    城南思婦愁多夢。安得壯士挽天河，淨洗甲兵長不用。
  題省中院壁
  送賈閣老出汝州
  送翰林張司馬南海勒碑
  曲江陪鄭八丈南史飲（卷六（二）四四五）
    雀啄江頭黃柳花，鵁鶄鸂鷘滿晴沙。自知白髮非春事，且盡芳樽戀物華。近侍即
    今難浪跡，此身那得更無家。丈人才（卞本作文）力猶強健，豈傍青門學中瓜。
　曲江二首（卷六（二）四四六）
    其一（頁四四六）
    一片花飛減卻春，風（鄭氏作花）飄萬點正愁人。且看欲盡花經（一作驚）眼，
    莫厭傷多酒入唇。江上小堂（川本作棠）巢翡翠，苑（一作花，《正異》定作苑
    ）邊高塚臥麒麟。細推物理須行樂，何用（一作事）浮名（一作榮）絆此身？
  　其二（頁四四七）
    朝回日日典春衣，每日江頭盡醉歸。酒債尋常行處有，人生七十古來稀。穿花蛺
    蝶深深見（一作舞），點水蜻蜓款款（一作緩緩）飛。傳語春光共流轉，暫時相
    賞莫相違。
  曲江對酒（卷六（二）四四九）
    苑外江頭坐不歸，水精宮（一作春）殿轉霏微。桃花細逐梨（一作楊）花落，黃
    鳥時（一作仍）兼白鳥飛。縱飲久判人共棄，懶朝真與世相違。吏（一作舍）情
    更覺滄洲遠，老大徒傷（一作徒悲，一作悲傷）未拂衣。
　曲江對雨（晉作曲江值雨）（卷六（二）四五○）
    城上春雲覆苑牆，江亭晚色靜年（一作天）芳。林花著雨燕支（一作脂）濕（一
    作落），水荇牽風翠帶長。龍武新軍深（一作經）駐輦，芙蓉別殿漫焚香。何時
    詔（一作重）此金錢會，暫（一作爛）醉佳人錦瑟傍。
  奉陪鄭駙馬韋曲二首
  奉答岑參補闕見贈
  奉贈王中允維（卷六（二）四五四）
    中允聲名久，如今契闊深。共傳收庾信，不比得陳琳。一病緣明主，三年獨此心
    。窮愁應有作，試誦〈白頭吟〉。
  送許八拾遺歸江寧覲省甫昔時嘗客遊此縣於許生處乞瓦棺寺維摩圖樣
　　志諸篇末
  因許八奉寄江寧旻上人
  題李尊師松樹障子歌
  得舍弟消息（卷六（二）四六一）
    風吹紫荊樹，色與春庭暮。花落辭故枝，鞥迴返（一作反）無處。骨肉恩書重，
    漂泊難相遇。猶有淚成河，經天復東注。
  送李校書二十六韻
  偪側（吳作仄）行贈畢四（一本無四字）曜（卷六（二）四六六）
    偪側何偪側，我居巷南子巷北。可憐鄰里間，十日不一見顏色。自從官馬送還官
    ，行路難行澀如棘。我貧無乘非無足，昔者相過（逼作遇）今不得。不是（一作
    未敢）愛微軀（一作慵相訪），非關足無力（諸本不是上有實字，非關上有又字
    。黃希從梁莊肅公家本，無實、又字）。徒步翻愁官長怒，此心炯炯君應識。曉
    來急雨春風顛，睡美不聞鐘鼓傳。東家蹇驢與借我，泥滑不敢騎朝天。已令請急
    會通籍（一云已令把牒還請假），男兒性（一作信）命絕可憐。焉能終日心拳拳
    ，憶君誦詩神凜然。辛夷始花亦（一作又）已落，況我與子非壯年。街頭酒價常
    苦貧，方外酒徒稀醉眠。速宜（一作徑須）相就飲一斗，恰有三百青銅錢。
  題鄭十八著作丈故居
  義鶻行（卷六（二）四七四）
    陰崖二蒼（從《英華》。一作有蒼，一作有二）鷹，養子黑柏顛。白蛇登其巢，
    吞噬（一作之）恣（一作資）朝餐。雄飛遠求食，雌者鳴辛酸。力強不可制，黃
    口不（《英華》作寧）半存。其父從西歸（一作來），翻身入長煙。斯須領健鶻
    ，痛憤（一作憤懣，一作冤憤）寄所宣。斗上捩孤影，噭哮（一作無聲）來九天
    。修鱗脫遠枝，巨顙拆老拳。高空得蹭蹬，短（一作茂）草辭蜿蜒。折尾能一掉
    （一作擺），飽（《英華》作饑）腸皆（一作今）已（一作以，一云已皆）穿。
    生雖滅眾雛，死亦垂千年。物情有報復，快意貴目前。茲實鷙鳥最，急難心炯（
    一作咬）然。功成失所往（一作在），用舍何其賢。近經潏水湄，此事樵夫（一
    作人）傳。飄蕭覺素髮，凜欲（《英華》作烈，一作若）衝儒冠。人生許與（一
    作計有）分，只在（一云亦存）顧盼間。聊為〈義鶻行〉，用（一作永）激壯士
    肝。
  畫鶻行（卷六（二）四七七）
    高堂見生（一作老）鶻，颯爽動秋骨。初驚無拘攣（一作卷），何得立突兀。乃
    知畫師妙，巧（一作功）刮造化窟。寫此（一作作）神俊姿，充君眼中物。烏鵲
    滿樛枝，軒然恐其出。側腦看青霄，寧為眾禽沒。長翮如刀劍，人寰可超越。乾
    坤空崢嶸，粉墨且蕭瑟。緬思（一作想）雲沙際，自有煙霧質。吾今意何傷，顧
    步獨紆鬱。
  端午日賜衣
  瘦馬行
  酬孟雲卿
　至德二載甫自京金光門出間道歸鳳翔乾元初從左拾遺移華州掾與親故別因出此門有
    悲往事（卷六（二）四八○）
    此道昔歸順，西郊胡正（一作騎）繁。至今猶（一作殘）破膽，應（一作猶）有
    未招魂。近侍（一作得）歸京邑，移官豈（一作遠）至尊。無才日衰老，駐馬望
    千門。
  早秋苦熱堆案相仍
  寄高三十五詹事
  題鄭縣亭子
  望岳
  觀安西兵過赴關中待命二首
　留花門（卷七（二）五四九）
    花門（一作北門，一作北方）天驕子，飽肉氣勇決。高秋馬肥健，挾矢射漢月。
    自古以為患，詩人厭薄伐。修德使其來，羈縻固不絕。胡為傾國至，出入暗金闕
    。中原有驅除，隱忍用此物。公主歌黃鵠，君王指白日。連雲屯左輔，百里見積
    雪。長戟鳥休飛，哀笳曙（一作曉）幽咽。田家最恐懼，麥倒桑枝折。沙苑臨清
    渭，犬香草豐潔。渡河不用船，千騎常撇烈（一云滅沒，《正異》作撇捩）。胡
    塵踰太行，雜種抵京室。花門既須留，原野轉蕭瑟。
　九日藍田崔氏莊（卷六（二）四九○）
    老去悲秋強自寬，興來今（一作終）日盡君歡。羞將短髮還吹帽，笑倩旁人為正
    冠。藍水遠從千澗落，玉山高並兩峰寒。明年此會知誰健？醉（芥隱作再）把茱
    萸仔細看。
　崔氏東山草堂（卷六（二）四九二）
    愛汝玉山草堂靜，高秋爽氣相（一作多）鮮新。有時自發鐘磬響，落日更見漁樵
    人。盤剝白鴉股口粟，飯煮青泥坊底芹（一云當作■）。何為西莊王給事，柴門
    空閉鎖（一作好）松筠？
  獨立
  遣興三首（卷七（二）五四六）
    其一（頁五四六）
    下馬古戰場，四顧但茫然。風悲浮雲去，黃葉墜（一作墮）我前。朽骨穴螻蟻，
    又為蔓草纏。故老行歎息，今人尚開邊。漢虜互勝負（樊作失約），封疆不常全
    。安得廉頗（一作恥，非）將，三軍同晏眠。
    其二（頁五四七）
    高秋登寒（一作塞）山，南望馬邑州。降虜東擊胡，壯健盡不留。穹廬莽牢落，
    上有行雲愁。老若哭道路，願聞甲兵休。鄴中事反覆，死人積如丘。諸將已茅土
    ，載驅誰與謀？
    其三（頁五四八）
    豐年孰（一作既，一作亦）云遲，干澤不在早。耕田秋雨足，禾黍已映道。春苗
    九月交，顏色同日老。勸汝衡門士，勿悲尚枯槁。時來展才力，先後無醜好。但
    訝鹿皮翁，忘機對芝（一作芳，一作叢）草。
  至日遣興奉寄北省舊閣老兩院故人二首（卷六（二）四九六）
    其一（頁四九六）
    去歲茲晨捧御床，五更司點入（一作出）鵷行。欲知趨走傷心地，正想氤氳滿眼
    香。無路從容陪語笑，有時顛倒著衣裳。何人卻（一作錯）憶（一作認）窮愁日
    ，日（一作愁）日愁隨一線長。
    其二（頁四九八）
    憶昨逍遙供奉班，去年今日（《英華》作冬至）侍龍顏。麒麟不動爐煙上（《詩
    眼》作轉），孔雀徐開扇影還。玉几（一作座）由來天北極，朱衣只在殿中間。
    孤城此日腸堪斷，愁對寒雲雪（黃生曰：唐本作白滿山，非是）滿山。
  冬末以事之東都湖城東遇孟雲卿復官劉穎宅宿宴飲散因作醉歌
  閿鄉姜七少府設鱠戲贈長歌
  戲贈閿鄉秦少府短歌
  李鄠縣丈人胡馬行
  觀兵
  路逢襄陽楊少府入城戲呈楊四員外綰
~t52fkx2l20;
７５９　己亥　肅宗　乾元二
~t48fm3x2l20;
  ■思明稱燕王。　九節度兵潰於相州。　思明殺安慶緒還范陽，僭稱帝。　
    光弼大敗思明於河陽。　召子儀還京。
　▲杜甫四十八歲。春，自東都歸華州（陜西華縣），途中作三吏﹑三別六首
      。時屬關輔饑饉。遂以七月棄官西去。度隴，赴秦州（甘肅天水）。是
      時有夢李白二首，天末懷李白，寄李白二十韻。又有寄高適﹑岑參﹑賈
      至﹑嚴武﹑鄭虔﹑畢曜﹑薛據及張彪詩。時贊公亦謫居秦州，嘗為公盛
      言西枝村之勝，因作計卜居。置草堂，未成，會同谷宰來書言同谷可居
      ，遂以十月，赴同谷。途經赤谷﹑鐵堂峽﹑鹽井﹑寒峽﹑法鏡寺﹑青陽
      峽﹑龍門鎮﹑石龕﹑積草嶺﹑泥功山﹑鳳凰臺，皆有詩。至同谷，居栗
      亭。貧益甚，拾橡栗，掘黃獨以自給。居不踰月，又赴成都。以十二月
      一日就道，經木皮嶺﹑白沙渡﹑飛仙閣﹑石櫃閣﹑桔柏渡﹑劍門﹑鹿頭
      山。歲終至成都，寓居浣花溪寺。時高適方刺彭州，公甫到成都，適即
      寄詩問訊。
　【詩】：
  憶弟二首
  得舍弟消息
  不歸
  重題鄭氏東亭
  新安吏（卷七（二）五二三）
    原注：收京後作。雖收兩京，賊猶充斥。
    客行新安道，喧呼聞點兵。借問新安吏，縣小更無丁。府帖昨夜下，次選中男行
    。中男絕短小，何以守王城。肥男有母送，瘦男獨伶（人涄，去水）。白水暮東
    流，青山猶哭聲。莫自使眼枯，收汝淚縱橫。眼哭即見骨，天地終無情。我軍取
    相州，日夕望其平。豈意賊難料，歸軍星散營。就糧近故壘，練卒依舊京。掘壕
    不到水，牧馬役亦輕。況乃王師順，撫養甚分明。送行勿泣血，僕射如父兄。
　　85.12.17.講
　　〔注〕
      題解：仇兆鰲：按：此下六詩（三吏、三別），多言相州師潰事，乃乾元二年
        （七五九）自東都回華州時，經歷道途，有感而作。錢氏以為自華州之東都
        時，誤矣。○師氏曰：從〈新安吏〉以下至〈無家別〉，蓋紀當時鄴師之敗
        ，朝廷調兵益急，雖秦之謫戍，無以加也。《唐書》：新安，隋縣。貞觀二
        年（六二八）屬河南府。《九域志》：縣有兩鄉。○黃生曰：諸篇自製詩題
        ，有千古自命意。六朝人擬樂府，無實事而撰浮詞，皆妄語不情。○昌案：
      　肅宗乾元二年（七五八）冬，郭子儀收復兩京。旋與李光弼、王思禮等九節
        度使乘勝追擊，以二十萬大軍圍安慶緒叛軍於鄴（相州，治在今河南安陽）
        ，局勢大有可為。無奈肅宗不信郭、李諸人，諸軍不設統帥，但以中官魚朝
        恩為觀軍容宣慰處置使，致諸軍不相統屬，號令不一，又兼糧草不足，士氣
        低落。兩軍相持至翌春，史思明援軍至，唐軍遂潰於鄴城。郭子儀退保東都
        ，其餘各節度使則逃歸本鎮。唐廷為補充兵力，乃大肆抽丁拉夫。杜甫此時
        適自洛陽歸華州司功參軍任所，耳聞目睹民間慘狀，因有三吏、三別之作。
        （參考《唐詩鑑賞辭典》）
      新安：在洛陽西。
　　　中男絕短小以下諸句：《杜臆》：就中男內，看他或瘦或肥，有母無母，及同
        行送行之人，一齊俱哭，而以哭聲二字括之，何等筆力。下不言朝廷而言天
        地，諱之也。
　　　天地終無情：仇兆鰲：此為臨行時作悲憫之語。
　　　僕射如父兄：仇兆鰲：此為送行者作寬慰之語。前軍潰散，後軍繼行，恐人心
        惶懼，曰就糧，見有食也。曰練卒，非臨陣也。曰掘壕、牧馬，見役無險也
        。且師順則可制勝，撫養則能優恤，俱說得愷至動情。○《杜臆》：此不言
        軍敗而云歸軍，亦諱之也。子儀時已進中書令，而仍稱舊官，蓋功著於僕射
        ，而御士素寬，此就其易曉者以安之也。
  石壕吏（卷七（二）五二八）
    暮投石壕村，有吏夜捉人。老翁踰牆走，老婦出看門。吏呼一何怒，婦啼一何苦
    。聽婦前致詞：「三男鄴城戍。一男附書至（一作到），二男新戰死。存（一作
    在）者且（一作是）偷生，死者長已矣。室中更無人，惟（《文粹》作所）有乳
    下孫。有孫（陳浩然本作孫有）母未去，出入（一作更）無完裙（一云：孫母未
    便出，見吏無完裙）。老嫗力雖衰，請從吏夜歸。急應河陽役，猶得備晨炊。」
    夜久語聲絕，如聞泣幽咽。天明登前途，獨與老翁別。
　　〔注〕
      石壕：王應麟曰：石壕，蓋陝州陝縣之石壕鎮也。
      河陽：《唐書》：河陽縣，屬孟州，今改為孟縣。○子儀兵既潰，用都虞侯張
　      用濟策，守河陽。七月，李光弼代。
      夜久語聲絕以下四句：仇兆鰲：末結老翁潛歸之狀。婦隨吏訴官，故其媳泣聲
      。吏驅婦夜去，故其夫曉回。前途別，乃公與之別，非婦與翁別也。
　　〔評〕
      仇兆鰲：按：古者有兄弟，始遣一人從軍。今驅盡壯丁，及於老弱。詩云三男
　      戍，二男死，孫方乳，媳無裙，翁踰牆，婦夜往，一家之中，父子、兄弟、
  　    祖孫、姑媳，慘酷至此，民不聊生極矣。當時唐祚亦岌岌乎哉！
  潼關吏（卷七（二）五二六）
    士卒何草草，築城潼關道。大城鐵不如，小城萬丈餘。借問潼關吏，修關（一作
    築城）還備胡？要我下馬行，為我指山隅。連雲列戰格，飛鳥不能踰。胡來但自
    守，豈復憂西都。丈人視要處，窄（一作穿）狹容單車。艱難奮長戟，萬（吳作
    千）古用一夫。哀哉桃林戰，百萬化為魚。請囑防關將，慎勿學哥舒。
　　〔注〕
　　　題解：仇兆鰲：此相州大敗，故修潼關以備寇。○《雍錄》：潼關在華州華陰
        縣東北，關西一里有潼水，因以為名。錢箋：前哥舒翰軍敗，引騎絕河還營
        至潼津，收散卒，即關西之潼水也。按：潼關在秦函谷關之西。○昌按：唐
        軍相州敗後，安史叛軍乘勢進逼洛陽。東都果陷，則賊必西掠長安。如此，
        則居東、西兩都要衝之潼關，必有惡戰，故唐軍修城以備胡也。（參考《唐
        詩鑑賞辭典》）
      草草：勞苦貌。《詩．小雅．巷伯》：「勞人草草。」
      備胡：防禦安史叛軍。
      大城鐵不如二句：仇註：鐵不如，言其堅；萬丈餘，言其高。小城跨山，故尤
　      見其高也。
      戰格：仇註：戰柵，所以捍敵者。
      桃林戰：仇註：《三秦記》：「桃林塞，在長安東四百里。」《元和郡縣志》
　      ：「桃林塞，自靈寶縣以西至潼關皆是。」閻若璩曰：「《通典》：潼關即
        左氏桃林塞，若秦之函谷關。其地在漢弘農縣，即今陝西靈寶縣界。武帝元
        鼎三年，徙于新安縣界。獻帝時，曹操破馬超於潼關，乃移置者。舊謂唐始
        於其地立關，非也。」○《中國歷史地名大辭典》：「又名桃原、桃園。約
        當今河南靈寶縣以西，陝西潼關縣以東地區。」
　　　百萬化為魚：仇註：「〈光武紀〉：赤眉在河東，但決水灌之，百萬之眾，可
　　　　使為魚。」
      慎勿學哥舒：仇註：〈哥舒翰傳〉：「翰率兵出關，次靈寶縣之西原，為賊所
        乘，自相踐蹂，墜黃河死者數萬人。」
    〔評〕
      盧元昌曰：祿山初反，哥舒翰守潼關，相持半載餘，賊兵衝突襄、鄧間，卒不
        敢窺關，則守之明效也。時李、郭亦力持此意，祿山苦之，謂嚴莊曰：「今
        守潼關，兵不能進。」是守關而賊可坐困。向使國忠之奏不行，中使之命不
        促，堅壁固守，長安可保無恙。此詩眼目，在「胡來但自守」一句，其云「
        修關還備胡」，是歎焦頭爛額後，為曲突徙薪計也。
　　　王嗣奭《杜臆》曰：潼關之敗，由楊國忠促戰所致，罪不在哥舒，當時只少一
        死耳。公特借翰以戒後人，非專歸獄於哥舒也。
  新婚別（卷七（二）五三○）
    兔絲附蓬、麻，引蔓故（一作固）不長。嫁女與征夫，不如棄路旁。結髮為妻子
    （樊作君妻），席不煖君床。暮婚晨告別，無乃太匆忙！君行雖（一作既）不遠
    ，守邊赴（一作戍）河陽。妾身未分明，何以拜姑嫜？父母養我時，日（一作月
    ）夜令我藏。生女有所歸，雞狗（一作犬）亦得（一作相）將。君今生死地（《
    杜臆》作生死地，陳浩然作死生地，一作今往死地，一作生往死地），沉痛迫中
    腸。誓欲隨君去（一作往），形勢反蒼黃。勿為（一作改）新婚念，努力事戎行
    。婦人在軍中，兵氣恐不揚。自嗟貧家女，久致（一作致此）羅襦裳。羅襦不復
    施，對君洗紅妝。仰視百鳥飛，大小必雙翔。人事多錯迕，與君永相望。
　　〔評〕
      仇兆鰲曰：此詩君字凡七見：君妻君床，聚之暫也。君行君往，別之速也。隨
        君，情之切也。對君，意之傷也。與君永望，志之貞且堅也。頻頻呼君，幾
        於一聲一淚。
  垂老別（卷七（二）五三四）
    四郊未寧靜，垂老（一作死）不得安。子孫陣亡盡，焉用身獨完？投杖出門去，
    同行為辛酸。幸有牙齒存（一作好），所悲骨髓（一作肉）乾。男兒既介冑，長
    揖別上官。老妻臥路啼，歲暮衣裳單。孰知是死別？且復傷其寒。此去必不歸，
    還聞勸加餐。土門壁甚堅，杏園度亦難。勢異鄴城下，縱死時猶（晉作獨）寬。
    人生有離合，豈擇衰老（一作盛）端。憶昔少壯日，遲迴竟長嘆。萬國盡征戍（
    一云東征），烽火被岡巒。積屍草木腥，流血川原丹。何鄉為樂土，安敢尚盤桓
    ？棄絕蓬室居，塌然摧肺肝。
　　〔注〕　　
      長揖別上官以上諸句：仇註：此敘出門時慷慨前往之狀，乃答同行者。
      還聞勸加餐以上諸句：仇註：此敘臨別時夫婦繾綣之情，乃對其妻者。夫傷妻
        寒，妻勸夫餐，皆永訣之詞。
      土門：《唐書》：「鎮州獲鹿縣有土門關，即舊井陘關。」《元和郡縣志》：
        「恒州有井陘縣井陘口，今名土門口，在獲鹿縣西南十里，即太行八陘之第
        五陘也。」〈安祿山傳〉：「李光弼出土門，救常山郡。」地在今河北獲嘉
        縣西南。
      杏園：《九域志》：「衢州汲縣有杏園鎮。」《舊唐書》：「郭子儀自杏園渡
        河圍衛州。」朱注：時子儀、光弼相繼守河陽，土門、杏園皆在河北，故須
        嚴備。舊注極謬。杏園渡，黃河邊之渡口。
      遲迴竟長歎以上諸句：仇註：此慰妻而兼為自解之詞。上四，言此行不至死亡
        。下四，言離合莫非定數。○盧注：鄴城之役，賊為主，我為客。土門、杏
        園之守，我為主，賊為客也。勞逸不同，故曰勢異。○遠注：離合之端，豈
        因衰老而免，特身非少壯，不覺遲迴耳。
      塌然摧肺肝以上諸句：仇註：此傷亂而激為奮身之語。言與其遭亂而死，不如
        討賊而亡，毅然有敵愾勤王之義。前云遲迴長歎，尚以年邁自憐，此云安敢
        盤桓，不復以身家為念矣。
  無家別（卷七（二）五三七）
    寂寞天寶後，園廬但蒿藜。我里百（一作萬）餘家，世亂各東西。存者無消息，
    死者為（一作委）塵泥。賤子因陣敗，歸來尋舊（一作故）蹊。久行見空巷（一
    作室），日瘦氣慘悽。但對狐與狸，豎毛怒我啼。四鄰何所有？一二老寡妻。宿
    鳥戀本枝，安辭且窮棲。方春獨荷鋤，日暮還灌畦。縣吏（一作令）知我至，召
    令習鼓（革卑）。雖從本州役，內顧無所攜。近行止一身，遠去終轉迷。家鄉既
    盪盡，遠近理亦齊。永痛長病母，五年委溝溪。生我不得力，終身兩酸嘶。人生
    無家別，何以為蒸黎！
　　〔評〕
      歸來尋舊蹊：仇註：通章代為征人之語。首言亂後歸鄉，景情並敘。
      召令習鼓鼙：仇註：此段敘事，言歸而無家也。上六，說故里荒涼之狀。下六
        ，說暫歸旋役之苦。日瘦，謂四色無光，氣象慘悽。
      何以為蒸藜：此段敘情，言無家又別也。上六，傷隻身之莫依。下六，痛親亡
        之不見。上章結出報國之忠，此章結出思親之孝，俱有關於大倫。杜詩以數
        句疊用開闔者，如云從役本州，幸之也。內無所攜，傷之也。隻身近行，非
        比遠去，又以本州為幸矣。家鄉既盡，遠近齊等，即在本州亦傷矣。語意輾
        轉悲痛。無所攜，無與離別者。終轉迷，言往無定所。兩酸嘶，謂母子飲恨
        。為蒸藜，不得比於人數也。
      仇兆鰲曰：唐人作詩，多言遣戍從軍之苦，而宋、元以下無聞焉。蓋唐用府兵
        ，兵即取之於民，故有別離室家，遠罹鋒鏑，及親朋送行，歷歷悲慘之情。
        宋明之師，或用召募，或用屯軍，出征臨戰，皆其身所習熟，而分所當為者
        ，故詩人亦不復為哀苦之吟矣。
      王嗣奭曰：上數章詩，非親見不能作，他人雖親見亦不能作。公往來東都，目
        擊成詩，若有神使之，遂下千年之淚。○又曰：〈新安〉，憫中男也，其詞
        如慈母保赤。〈石壕〉作老婦語。〈新婚〉作新婦語。〈垂老〉、〈巫家〉
        ，其苦自知而不能自達，一一刻畫宛然，同工異曲，隨物賦形，真造化手也
        。
  贈衛八處士（卷六（二）五一二）
    人生不相見，動如參與商。今（一作此）夕復何夕？共此燈燭光。少壯能幾時？
    鬢髮各已蒼。訪舊半為鬼，驚呼（胡云一作嗚）熱中腸。焉知二十載，重上君子
    堂。昔別君未婚，男（一作兒）女忽成行。怡然敬父執，問我來何方？問答未及
    已（從陳本，一作乃未已），驅兒羅酒漿。夜雨剪春韭，新（一作晨）炊間（宋
    景文手抄本作聞）黃粱。主′稱會面難，一舉累十觴。十觴亦不醉（一作辭），
    感子故意長。明日隔山岳，世事兩茫茫。
  夏日歎
  夏夜歎
  立秋後題
  遣興三首
  貽阮隱居
  佳人（卷七（二）五五二）
    絕代有佳人，幽居在空（一作山）谷。自云良家子，零落依草木。關中昔喪亂（
    一作敗），兄弟遭殺戮。官高何足論？不得收骨肉。世情惡衰歇，萬事隨轉燭。
    夫■輕薄兒，新人美（吳作已）如玉。合昏尚知時，鴛鴦不獨宿。但見新人笑，
    那聞舊人哭？在山泉水清，出山泉水濁。侍婢賣珠迴，牽蘿補茅屋。摘花不插髮
    （一作髻，一作鬢），采柏動盈掬（一作握）。天寒翠袖薄，日暮倚修竹。
  遣興五首
  夢李白二首（卷七（二）五五五）
    其一（頁五五五）
    死別已吞聲，生別常惻惻。江南瘴癘地，逐（一作遠）臣客無消息。故人入我夢
    ，明我常相憶。君今在羅網，何以（一作似）有羽翼？恐非平生魂，路遠（一作
    迷）不可測。魂來楓林（一作葉）青，魂返關塞黑。落月滿屋梁，儀疑照（一作
    見）顏色。水深波浪闊，無使蛟龍得。
    其二（頁五五七）
    浮雲終日行，遊子久不至。三夜頻夢君，情親見君意。告歸常促促，苦道來不易
    。江湖多風波（一云多秋風），舟楫苦失墜。出門搔白首，若（一作苦）負平生
    志。冠蓋滿京華，斯人獨（焦頁）（卒頁）。孰云網恢恢，將老身（一作才）反
    累。千秋萬歲名，寂寞身後事。
  有懷台州鄭十八司戶
  遣興二首
  遣興五首
  秦州雜詩二十首（卷七（二）五七二）
    其一（頁五七二）
    滿目悲生事，因人作遠遊。遲迴度隴怯，浩蕩及（一作入）關愁。水落魚龍夜，
    山空（一作通）鳥鼠秋。西征問烽火，心折此淹留。
    其二（頁五七三）
    秦州城（一作山）北寺，勝跡（一云傳是）隗囂宮。苔蘚山門古（一作故），丹
    青野殿空。月明垂葉露，雲逐度溪風。清渭無情極，愁時獨向東。
    其三（頁五七四）
    州圖領同谷，驛道出流沙。降虜兼千帳，居人有萬家。馬驕（一作蹻）朱（一作
    珠）汗落，胡舞白題（一作蹄）斜。年少臨淘子（一作至），西來亦自誇。
    其四（頁五七五）
    鼓角緣邊郡，川原欲夜時。秋聽殷地發，風散入雲悲。抱葉寒蟬靜，歸山（一作
    來）獨鳥遲。萬方（一作年）聲一概，吾道竟何之？
    其五（頁五七六）
    西（張遠作西，舊作南）使宜天馬，由來萬匹強。浮雲連陣沒，秋草■（一作滿
    ）山長。聞說真龍種，仍殘（一作空餘）老驌驦。哀鳴思戰鬥，迥立向蒼蒼。
    其六（頁五七七）
    城上胡笳奏，山邊漢節歸。防河赴滄海，奉詔發金微（一作徽）。士苦形骸黑，
    林（吳作旌）疏鳥獸稀。那堪（吳作聞）往來戍？恨解靨城圍。
    其七（頁五七八）
    莽莽萬重山，孤城石（一作山）谷間。無風雲出塞，不夜月臨關。屬國歸何晚，
    樓蘭斬未還。煙塵一（一作獨）長望，衰颯正摧（一作催）顏。
    其八（頁五七九）
    聞道尋源使，從天此路迥。牽牛去幾許，宛馬至今來。一望幽燕隔，何時郡國開
    ？東征健兒盡，羌笛暮吹哀。
    其九（頁五八○）
    今日明人眼，臨池好驛亭。叢篁低地碧，高柳半天青。稠疊多幽事，喧呼閱使星
    。老夫如有此，不異在郊坰。
    其十（頁五八一）
    雲氣接崑崙，涔涔塞雨繁。羌童看渭水，使（一作估）客向（一作尚）河源。煙
    火軍中幕，牛羊嶺上村。所居秋草靜，正閉小蓬門。
    其十一（頁五八一）
    蕭蕭古塞冷，漠漠秋雲（一作風）低。黃鵠翅垂雨，蒼鷹饑啄泥。薊門誰自北，
    漢將獨征西。不意書生耳（一作眼），臨衰厭（一作見）鼓（革卑）。
    其十二（頁五八二）
    山頭南（一作東）郭寺，水號北流泉。老樹空庭得，清渠一邑傳。秋花危石底，
    晚景臥鐘邊（一作前）。俛仰悲身世，溪風為颯然。
    其十三（頁五八三）
    傳道東柯谷，深藏數十家。度門藤蓋瓦，映竹水穿沙。瘦地翻宜粟（顧作栗，誤
    ），陽坡可種瓜。船人近相（一作相近）報，但恐失桃花。
    其十四（頁五八四）
    萬古仇池穴，潛通小有天。神魚今（一作人，一作久）不見，福地語真傳。近接
    西南境，長懷十九泉。何時（一作當）一茅屋，送老白雲邊？
    其十五（頁五八五）
    未暇泛滄海，悠悠兵馬間。塞（一作寒）門風落木（一作塞風寒落木），客舍雨
    連山。阮籍行多興，龐公隱不還。東柯遂疏懶（一作放），休鑷鬢毛斑。
    其十六（頁五八五）
　　東柯好崖谷，不與眾峰群。落日邀雙鳥，晴天卷片雲。野人矜（趙汸作矜，一作
    吟）絕險，水竹會平分。採藥吾將老，兒童（一作童兒）未遣聞。
    其十七（頁五八六）
    邊秋陰易夕（一作久），不復辨晨光。簷雨亂淋幔，山雲低度牆。鸕鶿窺淺井，
    蚯蚓上深堂。車馬何蕭索，門前百草長。
    其十八（頁五八六）
    地僻秋將盡，山高客（一作夜）未歸。塞雲多斷續，邊日少光輝。警急烽常報，
    傳聞（一作）生檄屢飛。西戎外甥國，何得迕（一作近）天威！
    其十九（頁五八七）
    鳳林戈未息，魚海路常難。候火雲峰（一作烽）峻，懸軍幕（一作暮）井乾。風
    連西極動，月過北庭寒。故老思飛將，何時（一作人）議築壇。
    其二十（頁五八八）
    唐堯真自聖，野老復何知？曬藥能無婦，應門亦（一作幸）有兒。藏書聞禹穴，
    讀記憶（一作悟）仇池。為報鴛行舊，鷦鷯在（一作寄）一枝。
  月夜憶舍弟（卷七（二）五八九）
    戍鼓斷人行，邊秋（一作秋邊）一雁聲。露從今夜白，月是故鄉明。有弟皆分散
    （一作羈旅），無家問死生。寄書常不達（一作避），況乃未休兵。
  天末懷李白（卷七（二）五九○）
    涼風起天末，君子意如何？鴻雁幾時到？江湖秋水多。文章憎命達，魑魅喜人過
    。應共冤魂語，投詩贈汨羅。
  宿贊公房
  赤谷西崦人家
  西枝村尋地置草堂夜宿贊公土室二首
  寄贊上人
  太平寺泉眼
  東樓
  雨晴
  寓目
  山寺
  即事（卷七（二）六○四）
    聞道花門破，和親事卻非。人憐漢公主，生得渡河歸。秋思拋雲髻（一作鬢），
    腰支賸（一作勝）寶衣。群凶猶索戰，回首意多違。
  遣懷（卷七（二）六○五）
    愁眼看霜露，寒城菊自花。天風隨斷柳，客淚墮清（一作晴，非）笳。水靜樓（
    一作城）陰直，山昏塞日斜。夜來歸鳥盡，啼殺後棲鴉。
  天河
  初月
  擣衣
  歸燕
  促織
  螢火
  蒹葭
  苦竹
  除架
  廢畦
  夕烽
  秋笛
  日暮
  野望
  空囊
  病馬
  蕃劍
  銅瓶
  送遠（卷八（二）六二五）
    帶甲滿天地，胡為君遠行？親朋盡一哭，鞍馬去孤（一作邊）城。草木歲月晚，
    關河霜雪清。別離已昨日，因見古（一作故）人情。
  送人從軍
  示姪佐
  佐還山後寄三首
  秋日阮隱居致薤三十束
  秦州見敕除目喜薛十據授司議郎畢四曜除監察兼述索居三十韻
  寄彭州高三十五使君適虢州岑二十七長史參三十韻
  寄岳州賈司馬六丈巴至州嚴八使君兩閣老五十韻
  十二山人彪三十韻
  寄李十二白二十韻（卷八（二）六六○）
    昔年有狂客，號爾謫仙人。筆落驚（《英華》作聞）風雨，詩成泣鬼神。聲名從
    此大，汩沒一朝伸。文彩承殊渥，流傳必絕倫。龍舟移棹晚，獸錦奪袍新。白日
    來深殿，青雲滿後塵。乞歸優詔許，遇我宿（一作夙）心親。未負（一作遂）幽
    棲志，兼全寵辱身。劇（《英華》作戲）談憐野逸，嗜酒見天真。醉舞梁園夜，
    行歌泗水春。才高心不展，道屈善無鄰。處士禰衡俊，諸生原憲貧。稻粱求未足
    ，薏苡謗何頻。五嶺炎蒸地，三危放逐臣。幾年遭鸝鳥，獨泣向（一作獨立向，
    一作不獨泣）麒麟。蘇武元（朱作元，舊作先）還漢，黃公豈事秦。楚筵辭醴日
    ，梁獄上書辰。已用當時法，誰將此議（一作義）陳？老吟秋月下，病起暮江濱
    。莫怪恩波隔，乘槎與（一作得）問津。
  別贊上人
  兩當縣吳十侍御江上宅
  發秦州（卷八（二）六七二）
    原注：乾元二年，自秦州赴同谷縣紀行。
    我衰更懶拙，生事不自謀。無食問樂土，無衣思南州。漢源十月交，天氣如涼（
    一作涼如）秋。草木未黃落，況聞山水（一作束）幽。栗亭名更嘉，下有良田疇
    。充腸多薯蕷，崖蜜亦易。求密竹復冬筍，清池可方舟。雖傷（一作云）旅寓遠
    ，庶遂平生遊。此邦俯要衝，實恐人事稠。應接非本性，登臨未銷憂。谿谷無異
    石，塞田始微收。豈復慰老夫（一作大），惘（一作炯）然難久留。日色隱孤戍
    ，烏啼滿城頭。中宵驅車去，飲馬寒塘流。磊落星月高，蒼茫雲霧浮。大哉乾坤
    內，吾道長悠悠。
  赤谷（卷八（二）六七五）
    天寒霜雪繁，遊子有所之。豈但歲月暮，重來未有（一云亦未）期。晨發赤谷亭
    ，險艱（一作難）方自茲。亂石無改轍，我車已載脂。山深苦多風，落日童稚飢
    。悄然村墟迥，煙火何由追？貧病轉零落（一云飄零），故鄉不可思。常恐死道
    路，永為高人嗤。
  鐵堂峽（卷八（二）六七七）
    山風吹遊子，縹緲乘險絕。硤形藏堂隍，壁色立精（荊作精，一作積）鐵。徑摩
    穹蒼蟠，石與厚地裂。修纖無垠（一作限）竹，嵌空（一作孔）太始雪。威遲哀
    壑底，徒旅慘不悅（一作徒懷松柏悅）。水寒長冰橫，我馬骨正折。生涯抵狐矢
    ，盜賊殊未滅。飄蓬踰三，年回首肝肺熱。
  鹽井
  寒峽
  法鏡寺
  青陽峽
  龍門鎮
  石龕（卷八（二）六八七）
    熊羆咆我東，虎豹號我西。我後鬼長嘯，我前狨又啼。天寒昏無日，山遠道路迷
    。驅車石龕下，仲冬見虹霓。伐竹（一作木）者誰子？悲歌上（一作抱）雲梯。
    為官採美箭，五歲供梁齊。苦云直簳（一作笴）盡，無以應（一作充）堤攜。奈
    何漁陽騎，颯颯驚蒸黎。
  積草嶺（卷八（二）六八八）
    原注：同谷界。
    連峰積長陰，白日遞隱見。颼颼林響交，慘慘石狀變。山分（一作外）積草嶺，
    路異鳴（《唐志》作鳴，一作明）水縣。旅泊吾道窮（一作東），衰年歲十倦。
    卜居尚百里，休駕投諸彥。邑有佳主人，情如已會面。來書語絕妙，遠客驚深眷
    。食蕨不願餘，茅茨眼中見。
  泥功（《唐書》作公）山（卷八（二）六九○）
　（泥功山）
    朝行青泥上，暮在青泥中。泥濘（一作■）非一時，版築勞人功。不畏道途（一
    作路）遠（一作永），乃將（一作反將，一作及此）汩沒同。白馬為鐵驪，小兒
    成老翁。哀猿（一作猱）透卻墜，死鹿力所窮。寄語北來人，後來莫匆匆。
  鳳凰臺（卷八（二）六九一）
    原注：山峻，人不至高頂。
    亭亭鳳凰臺，北對西康州。西伯今寂寞，鳳聲亦悠悠。山峻路絕蹤，石林氣高浮
    。鞍額萬丈梯，為君上（《英華》作居）上頭。恐有無母雛，飢寒日啾啾（一作
    啁啁）。我能剖心血（一作出），飲啄慰孤愁。心以當竹實，炯然無（《勝覽》
    作忘）外求。血以當醴泉，豈徒比清流！所重王者瑞，敢辭微命休？坐看綵翮長
    （一作舉），舉（一作縱）意八極周。自天銜瑞圖（《英華》作圖讖），飛下十
    二樓。圖以奉（一作獻）至尊，鳳以垂鴻猷。再光中興業，一洗蒼生憂。深衷正
    （《勝覽》作止）為此，群盜何淹留？
  萬丈潭
  乾元中寓居同谷作歌七首（卷八（二）六九三）
    其一（頁六九三）
    有客有客字子美，白頭亂（一作短）髮垂過（一作兩）耳。歲拾橡栗隨狙公，天
    寒日暮山谷裏。中原無書（一作主）歸不得，手腳凍皴皮肉死。嗚呼一歌兮歌已
    哀，悲風為我從天來。
    其二（頁六九四）
    長鑱長鑱白木柄，我生託子以為命。黃獨（山谷作獨，東坡作精）無苗山雪盛，
    短衣數挽不掩脛。此時與子空（一作同）歸來，男呻女吟四壁靜。嗚呼二歌兮歌
    始放，閭（一作鄰）里為我色惆悵。
    其三（頁六九五）
    有弟有弟在遠方（一作各一方），三人各瘦何人強？生別展轉不相見，胡塵暗天
    道路長。東飛駕鵝後鶖鶬，安得送我置汝傍？嗚呼三歌兮歌三發，汝歸何處收（
    一作取）兄骨？
    其四（頁六九六）
    有妹有妹在鍾離，良人早歿諸孤癡。長淮浪高蛟龍怒，十年不見來何時（一作遲
    ）？扁舟欲往箭滿眼，杳杳南國多旌旗。嗚呼四歌兮歌四奏，林猿（浩然本作林
    猿，一作竹林）為我啼清晝。
    其五（頁六九七）
    四山多風溪水急，寒雨（一作風）颯颯枯樹（一云樹枝）濕。黃蒿古成雲不開，
    白（一作玄）跳梁黃狐立。我生何為在窮谷？中夜起坐萬感集。至嗚呼五歌兮歌
    正長，魂招不來歸故鄉。
    其六（頁六九八）
    南有龍兮在山湫，古木巃■枝相樛。木葉黃落龍正蟄，蝮蛇東來水上游。我行怪
    此安敢出？拔劍欲斬且復休。嗚呼六歌兮歌思遲（一云怨遲遲），溪壑為我迴春
    姿。
    其七（頁六九九）
    男兒生不成名身已老，三（一作十）年飢走荒山道。長安卿相多少年，富貴應須
    致身早。山中儒生舊相識，但話宿昔傷懷抱。嗚呼七歌兮悄終曲，仰視皇天白日
    速。
  發同谷縣
  木皮嶺（卷九（二）七○六）
    首路栗亭西，尚想鳳凰竹。季冬攜童（一作幼）稚，辛苦赴蜀門。南登木皮嶺，
    艱險不易論。汗流被我體，祁寒為之暄。遠岫（一作■）爭輔佐，千巖自崩奔。
    始知五岳外，別（樊作更）有（一作見）他山尊。仰干（一作看）塞大明，俯入
    裂厚坤。楻再聞虎豹鬥，屢踘風水昏。高有廢閣道，摧折如斷（一作短）轅。下
    有冬青林，石上走長根。西崖特秀發，煥若靈芝繁。潤聚金碧氣，清無沙土痕。
    憶觀崑崙圖（一作墟），目擊玄圃存。對此欲何適？默傷垂老魂。
  五盤
  龍門閣（卷九（二）七一四）
    清江下龍門，絕壁無尺土。長風駕高（一作白）浪，浩浩自太古。危途中縈盤（
    一云縈盤道），仰望垂線縷。滑石（奇欠）誰鑿？浮梁裊相拄。目眩隕雜花，頭
    風吹過雨（一云過飛雨）。百年不敢料，一墜那得取？飽聞（一作知）經瞿塘，
    足見度大庾。終身歷艱險，恐懼從此數。
  石櫃閣
  桔柏渡
  飛仙閣（卷九（二）七一一）
    土（一作出）門山行窄，微徑緣（一作徑微上）秋毫。棧雲闌干峻，梯石結構牢
    。萬壑（奇欠）疏林（一作竹），積陰帶奔濤。寒日外澹泊，長風中怒號。歇鞍
    在地底，始覺所歷高。往來雜坐臥，人馬同疲勞。浮生有定分，飢飽豈可逃？嘆
    息謂妻子，我何隋汝（一作爾）曹？
  劍門（卷九（二）七一九）
    惟天有設險，劍門（一作閣）天下壯。連山抱西南，石角皆北向。兩崖崇墉倚，
    刻畫城郭狀。一夫（一作人）怒臨關（一作門），百萬未可傍（一作仰）。珠玉
    （陳作玉帛）走中原（往見舊人手卷，此句之上，有「川嶽儲精英，天府興寶藏
    」二句，方接以珠玉云云）岷峨氣悽愴。三皇五帝前，雞犬各（一作莫）相（一
    作自）放。後王尚柔遠，職貢道已喪。至今（一作令）英雄人，高視見霸王。并
    吞與割據，極力不相讓。吾將罪真宰，意欲鏟疊嶂。恐此復偶然，臨風默惆悵。
  白沙渡（卷九（二）七○八）
    畏途隨長江，渡口下絕岸。差池上舟楫，杳窕入雲漢。天寒荒野外，日暮中流半
    。我馬向北嘶，山猿飲相喚。水清石礧礧，沙白灘漫漫。迥（一作翛）然洗愁辛
    ，多病一疏散。高壁抵嶔崟（一作岑），洪濤越凌亂。臨風獨回首，攬轡復三嘆
    。
  水會（一云回）渡（卷九（二）七一○）
　　（水會渡）
    山行有常程，中夜尚未安。微月沒已久，崖傾路何難？大江動（一作當）我前，
    洶若溟渤寬。篙師暗理楫，歌笑輕波瀾。霜濃木石滑，風急（一作烈，一作冽）
    手足寒。入舟已千憂，陟巘仍萬盤。迴（一作迥）眺（一作出）積水（一作石）
    外，始知眾興乾。遠遊令人瘦，衰疾慚加餐。
  鹿頭山
  成都府（卷九（二）七二四）
    翳翳桑榆日，照我征衣裳。我行山川異，忽在天一方。但逢新人民，未卜見故鄉
    。大江東流去（一作從東來），遊子日月（一作去日）長。曾城填華屋，季冬樹
    木蒼。喧然名都會，吹簫間（一作奏）笙簧。信美無與適，側身望川梁。鳥雀夜
    各歸，中原杳茫茫。初月出不高，眾星尚爭光。自古有羈旅，我何苦哀傷？
~t52fkx2l20;
７６０　庚子　肅宗　上元一（乾元三年）　閏四月改元
~t48fm3x2l20;
  ■子儀領邠寧。　光弼破思明於懷州，又破之於河陽。　劉晏為戶部侍郎，
    充度支使。　江淮都統劉展反。明年討平。　李輔國遷上皇於西內。　制
    子儀統諸道兵定河北，魚朝恩沮之。　光弼拔懷州。，擒安太清。
　▲杜甫四十九歲。在成都。春，卜居西郭之浣花里。表弟王十五司馬遺貲營
      造，徐卿（疑即知道）﹑蕭實﹑何雍﹑韋班（應物姪）三明府供果木栽
      ，開歲始事，季春落成。時韋偃寓居蜀中，嘗為公畫壁。初秋，暫遊新
      津，晤裴迪。秋晚至蜀州，晤高適。冬，復在成都。
  【詩】
  酬高使君相贈
  卜居（卷九（二）七二九）
    浣花溪（一作之，一作流）水水西頭，主人為卜林塘幽。已知出郭少塵事，更有
    澄江銷客愁。無數蜻蜓齊上下，一雙鸂鷘對沉浮。東行萬里堪乘興，須向山陰入
    小舟。
  王十五司馬弟出郭相訪兼遺營草堂資
  蕭八明府實處覓桃栽
  從韋二明府緒處覓綿竹
  憑何十一少府邕覓榿木（一有「數百」二字）栽（卷九（二）七三二）
    草堂塹西無樹林（一作木），非子誰復見幽心？飽聞榿木三年大，與致溪邊十畝
    陰。
  憑韋少府班覓松樹子栽（卷九（二）七三三）
    落落出群非櫸柳，青青不朽豈楊梅。欲存老蓋千年意，為覓霜根數寸栽。
  又於韋處乞大邑瓷碗
  詣徐卿覓果栽
  堂成（卷九（二）七三五）
    背郭堂成蔭白茅，緣江路熟俯青郊。榿林礙日吟風葉，籠竹和煙滴露梢。暫止（
    一作下）飛烏將數子，頻來語燕定新巢。旁人錯比揚雄宅，懶惰（一作慢）無心
    作〈解嘲〉。
  蜀相（卷九（二）七三六）
    丞（一作蜀）相祠堂何處尋？錦官城外柏森森。映階碧草皆春色，隔葉黃鸝空好
    音。三顧頻繁（郭作煩）天下計，兩朝開濟老臣心。出師未捷身先死，長使英雄
    淚滿襟。
  梅雨
  為農（卷九（二）七三九）
    錦里煙塵外，江村八九家。圓荷浮小葉，細麥落（一作墮）輕花。卜宅從茲老，
    為農去國賒。遠慚勾漏令，不得問丹砂。
  有客
  賓至
  狂夫（卷九（二）七四三）
    萬里橋西一（一作新）草堂，百花潭水即滄浪。風含翠篠娟娟淨（一作靜），雨
    裛紅蕖冉冉香。厚祿故人書斷絕，恆飢稚子色淒涼。欲填溝壑惟疏放，自笑狂夫
    老更狂。
  田舍
  江村（卷九（二）七四六）
    清江一曲抱村流，長夏江村事事幽。自去自來（一作歸）梁上燕，相親相近水中
    鷗。老妻畫紙為（一作成）棋局，稚子敲針作釣鉤。但有故人供（樊作分）祿米
    （此從《英華》，一作多病所須惟藥物），微驅此外更何（一作無）求？
　江漲（卷九（二）七四七）？（同名之詩有二首，此首不知是否此年所作）
    江漲柴門外，兒童報急流。下床高數尺，倚杖沒中洲。細動迎風燕，輕搖逐浪鷗
    。漁人縈小楫，容易拔（一作捩）船頭。
  野老（卷九（二）七四八）
    野老籬邊（一作前）江岸迴，柴門不正逐江開。漁人網集澄潭下，估客船隨返照
    來。長路關心悲劍閣，片雲何事（一作意，又云行雲幾處）傍琴臺？王師未報收
    東都，城闕秋生畫角哀。
  所思
  雲山
  遣興（卷九（二）七五○）
    干戈猶未定，弟妹各何之？拭淚霑襟（一作巾）血，梳頭滿面絲。地卑荒野大，
    天遠暮江遲。衰疾那能久？應無見汝期。　
  題壁上韋偃畫歌
  戲題王宰畫山水圖歌
  戲韋偃為雙松圖歌
  北鄰
  南鄰（卷九（二）七六○）
    錦里先生烏角巾，園收芋（一作芧，非）不（一作未）全貧。慣看賓客（一云門
    戶）兒童喜，得食階除鳥雀馴。秋水纔深（一作添）四五尺，野航恰受兩三人。
    白沙翠竹江村（一作山）暮（一作路），相送（《英華》作送，或作對）柴門（
    一作籬門，或作籬南）月色新。
  因摧五侍御寄高彭州一絕
  奉簡高三十五使君
  和裴迪登新津寺寄王侍郎
  贈蜀僧閭邱師兄
  泛溪
  出郭
  恨別（卷九（二）七七二）
    洛城一別四（一作三）千里，胡騎長驅五六（一云六七）年。草木變衰行劍外，
    兵戈阻絕老江邊。思家步月清宵立，憶弟看雲白日眠。聞道河陽近乘勝，司徒急
    為破幽燕。
  散愁二首
  建都十二韻
  寄楊五桂州譚
  村夜
  和裴迪登蜀州東亭送客逢早梅相憶見寄
  西郊
~t52fkx2l20;
７６１　辛丑　肅宗　上元二
~t48fm3x2l20;
  ■光弼與思明戰於邙山，敗績。河陽、懷州皆陷。　史朝義殺史思明。　梓
    州段子璋反，討平之。　以光弼為太尉，統八道鎮臨淮。　加輔國兵部尚
    書。　以建子月為歲首。始朝上皇於西內。
　▲杜甫五十歲。居草堂。開歲，又往新津。二月，歸成都。秋，至青城。旋
      又歸成都。是時多病，生計艱窘。始有遷地吳楚之念。冬，高適至成都
      ，嘗同王掄過草堂會飲。
  【詩】
  題新津北橋樓得郊字
  暮登四安寺鐘樓寄裴迪
  遊修覺寺
  後遊（卷九（二）七八七）
    寺憶曾（一作重，一作新）遊處，橋憐再渡時。江山如有待，花柳更無私。野闊
    煙光薄，沙暄日色遲。客愁全為減，捨此復何之？
  奉酬李都督表丈早春作
  寄贈王十將君承俊
  早起
  漫成二首
  春夜喜雨（卷一○（二）七九八）
    好雨知時節，當春乃（一作及）發生。隨風潛入夜，潤物細無聲。野徑雲俱黑，
    江船火獨明。曉看紅濕處，花重錦官城。
  春水生二絕
  遣意二首
  江上值水如海勢聊短述（卷一○（二）八一○）
    為人性僻耽佳句，語不驚人死不休。老去詩篇渾漫與（從黃鶴本，別作興），春
    來花鳥莫深愁。新添水檻供垂釣，故著浮槎替入舟。焉得思如陶謝手，令渠述作
    與同遊？
  水檻遣心二首（卷一○（二）八一二）
    其一（頁八一二）
    去郭軒楹敞，無村（草堂本作材）眺望賒。澄江平少岸，幽樹晚多花。細雨魚兒
    出，微風燕子斜。城中十萬戶，此地兩三家。
    其二（頁八一二）
    蜀天常夜雨，江檻已朝晴。葉潤林塘密，衣乾枕席清。不堪祇老病，何得尚（一
    作向）浮名？淺把涓涓酒，深憑送此生。
  客至（卷九（二）七九三）
    原注：喜崔明府相過。
    舍南舍北皆春水，但見（一作有）群鷗日日來。花徑不曾緣客掃，蓬門今始為君
    開。盤飧市遠無兼味，樽酒家貧只舊醅。肯與鄰翁相對飲，隔籬呼取盡餘杯。
  春水
  江亭（卷一○（二）八○○）
    坦腹江亭暖，長吟野望時。水流心不競，雲在（胡夏客云：在，疑作住）意俱遲
    。寂寂春將晚，欣欣物自私。故林歸未得，排悶強裁詩。
  落日
  可惜
  獨酌
  徐步
  寒食
  江畔獨步尋花七絕句（卷一○（二）八一六）
    其一（頁八一六）
    江上被花惱不徹，無處告訴只顛狂。走覓南鄰愛酒伴，經旬出飲獨空床。
    其二（頁八一七）
    稠花亂蕊裹（舊作畏，《正異》定作裹）江濱，行步（奇欠）危實（一云獨）怕
    春。詩救尚堪驅使在，未須料理白頭人。
    其三（頁八一七）
    江深竹靜兩三家，多事紅花映白花。報答春光知有處，應須美酒送生涯。
    其四（頁八一八）
    東望少城花滿煙，百花高樓更可憐。誰能載酒開金盞（一作鎖），喚取佳人舞繡
    筵？
    其五（頁八一八）
    黃師塔前江水東，春光懶困倚微風。桃花一簇開無主，可愛深紅愛（晉作映，一
    作愛，一作與）淺紅？
    其六（頁八一八）
    黃四娘家花滿蹊，千朵萬朵壓枝低。留連戲蝶時時舞，自在嬌客恰恰題啼。
    其七（頁八一九）
    不是愛花即（一作肯）欲死（一作看花即索死），只恐花盡老相催。繁枝容易紛
    紛落，嫩蕊（一作葉）商量細細開。
  絕句漫興九首
  石鏡
  琴臺
  江漲
  朝雨
  晚晴
  高柟
  惡樹
  進艇
  一室
  聞斛斯六官未歸
  赴青城縣出成都寄陶王二少尹
  野望因過王少仙
  丈人山
  寄杜位
  送裴五赴東川
  送韓十四江東省覲（卷一○（二）八二九）
    兵戈不見老萊衣，嘆息人間萬事非。我已無家尋弟妹，君今何處訪庭闈？黃牛峽
    靜灘聲轉（一作急），白馬江邊寒樹影稀。此別應須各努力，故鄉猶恐未同（一
    作能，一作堪）歸。
  贈虞十五司馬
  柟樹為風雨所拔歎
　茅屋為秋風所破歌（卷一○（二）八三一）
    八月秋高風怒號，卷我屋上三重茅。茅飛渡江灑（一作滿）江郊，高者掛罥長林
    梢。下者飄轉沉塘坳。南村群童欺我老無力，忍能對面為盜賊。公然抱茅入竹去
    ，唇焦口燥呼不得。歸來倚杖自嘆息。俄頃風定雲墨色，秋天漠漠向昏黑。布衾
    多年冷似（一作象）鐵，嬌兒惡臥踏裏裂。床頭（從郭知達，一作床床）屋漏無
    乾處，雨腳如麻未斷絕。自經喪亂少睡眠，長夜沾濕何由徹！安得廣廈千萬間，
    大庇天下寒士盡歡顏，風雨不動安如山？嗚呼！何時眼前突兀見此屋，吾廬獨破
    （一作壞）受凍死（一作意）亦足。
  石筍行
  石犀行
  逢唐興劉主簿弟
  敬簡王明府
  重簡王明府
  百憂集行（卷一○（二）八四二）
    憶年（一作昔）十五心尚孩，健如黃犢走復來。庭前八月梨棗熟，一日上樹能千
    迴。即今倏忽已五十（一作即今年纔五六十）。坐臥只多少行立，強將笑語供主
    人，悲見生涯百憂集。入門依舊四壁空，老妻睹我顏色同。癡兒不解父子禮，叫
    怒索飯啼門東。
  病柏
  病橘
　枯稯（卷一○（二）八五五）
    蜀門多稯櫚（一作（木并）），高者十八九。其皮割剝甚，雖眾亦易朽。徒布如
    雲葉，青青歲寒後。交橫集斧斤，凋喪先蒲柳。傷時苦軍乏，一物官盡取。嗟爾
    江漢人，生成復何有。有同枯稯木，使我沉嘆久。死者即已休，生者何自（一作
    能）守。啾啾黃雀啄（一作啅），側見寒蓬走。念爾形影乾（一作枯形影），摧
    殘沒藜莠。
  所思
  不見（卷一○（二）八五八）
  　原注：近無李白消息。
  　不見李生久，佯狂真可哀。世人皆欲殺，吾意獨憐才。敏捷詩千首，飄零酒一杯
　  。匡山讀書處，頭白好（一云始）歸來。
  草堂即事
  野望（卷八（二）六一九）
    清秋望不極，迢遞起層陰。遠水兼天淨，孤城隱誤深。葉稀風更落，山迥日初沉
    。獨鶴歸何晚？昏鴉已滿林。
  徐卿二子歌
  戲作花卿歌
  贈花卿（卷一○（二）八四六）
    錦城絲管日（《樂府》作曉）紛紛，半入江風半入雲。此曲祇應天上有（《樂府
    》作去），人間能得幾回聞？
  徐九少尹見過
  范二員外邈吳十侍御郁特枉駕闕展待聊寄此作
  王十七侍御掄許攜酒至草堂奉寄此詩便請邀高三十五使君同到
  王竟攜酒高亦同過共用寒字
  陪李七司馬皂江上觀造竹橋即日成王來之人免冬寒入水聊題短作簡李?
　觀作橋成月夜舟中有述還呈李司馬　　　　　　
　李司馬橋成高使君自成都回
~t52fkx2l20;
７６２  壬寅　肅宗　寶應一　四月改元
~t48fm3x2l20;
  ■光弼拔許州。　賜子儀爵汾陽王，知行營鎮河東。　元載相。　楚州得寶
    玉十三枚。　太上皇崩，年七十八。　復建寅。　帝崩，李輔國殺張皇后
    。　太子豫即位。　輔國為司空中書令，尋賜爵博陸王。　程元振為驃騎
    大將軍。　光弼使田神功擊朝義，大破之。　秋，子儀入朝。　台州亂。
    　雍王适為元帥討朝義，大破之，取東京及河陽。　盜殺輔國。
　▲杜甫五十一歲。自春至夏，居草堂。與嚴武唱和甚密。武時有饋贈。七月
      ，送嚴武還朝，以舟至綿州，抵奉濟驛，登陸，遂分手而還。會徐知道
      反，道阻，乃入梓州。秋末，回成都迎家至梓，然頗有東遊之意。十一
      月，往射洪縣，到金華山玉京觀，尋陳子昂讀書堂遺跡。又訪縣北東武
      山子昂故宅。旋復南之通泉縣，訪郭元振故居，於慶善寺觀薛稷書畫壁
      。又於縣署壁後觀稷所畫鶴。
　【詩】：
  入奏行贈西山檢察使竇侍御
  廣州段公曹到得楊五長史書功曹卻歸聊寄
  得廣州張判官叔卿書使還以詩代意
  送段功曹歸廣州
  魏十四侍御就敝廬相別
  贈別何邕
  贈別鄭鍊赴襄陽
  重贈鄭鍊絕句
  江頭五詠
  畏人
  屏跡三首
  少年行二首
  絕句
  即事
  奉酬嚴公寄題野亭之作
  嚴中丞枉駕見過
  遭田父泥飲美嚴中丞
  奉和嚴中丞西城晚眺十韻
  中丞嚴公雨中垂寄見憶一絕奉答二絕
  謝嚴中丞送青城山道士乳酒一瓶
  三絕句
  野人送朱櫻
  戲為六絕句（卷一一（二）八九八）
    其一（頁八九八）
    庾信文章老更成，凌雲健筆意縱橫。今人嗤點流傳賦，不覺前賢畏後生。
    其二（頁八九八）
    楊王（一云王楊）盧駱當時體，輕薄為文哂未休。爾曹身與名俱滅，不廢江河萬
    古流。　
    其三（八九九）
    縱使盧王操翰墨，劣於漢魏近風騷。龍文虎脊皆君馭，歷塊過都見爾曹。
    其四（頁九○○）
    才力應難跨（或作誇）數公，凡今誰是出群雄？或看翡翠蘭苕上，未掣鯨魚碧海
    中。
    其五（頁九○○）
    不薄今人愛古人，清詞麗句必為鄰。竊攀屈宋宜方駕，恐與齊梁作後塵。
    其六（頁九○一）
    未及前賢更勿疑，遞相祖述復先誰？別裁偽體親風雅，轉益多師是汝師。
　嚴公仲夏枉駕草堂兼攜酒饌得寒字
  嚴公廳宴同詠蜀道地圖
  戲贈友二首
  大雨
  溪漲
  大麥行（卷一一（二）九一○）
    大麥乾枯小麥黃，婦女（一作人）行泣夫走藏。東至集壁西梁洋，問誰腰鐮胡與
    羌。豈無蜀兵三千人（一云千人去），簿（一作部）領辛苦江山長。安得如鳥有
    羽翅，託身白雲歸故鄉。
  奉送嚴公入朝十韻
  送嚴侍郎到綿州同登杜使君江劉宴
  奉濟驛重送嚴公四韻（卷一一（二）九一六）
    遠送從此別，青山空復情。幾時杯重把？昨夜月同行。列郡謳歌惜，三朝出入榮
    。江村獨歸處（一作去），寂寞養殘生。
  送梓州李使君之任
  觀打魚歌
  又觀打魚
  越王勞歌
  海稯行
  姜楚公畫角鷹歌
  巴西驛亭觀江漲呈竇十五使君
  又呈竇使君
  東津送韋諷攝閬州軍事
  光祿（土反）行（卷一一（二）九二五）
    山行落日下絕壁，南望千山萬山（一作水）赤。樹枝有鳥亂鳴（《正異》定作棲
    ）時，暝色無人獨歸客。馬驚不憂深谷墜，草動只怕長弓射。安得更似開元中，
    道路即今多（一作何）擁隔。
　苦戰行
  去秋行（卷一一（二）九二六）
    去秋涪江木落時，臂槍（一作蒼）走馬誰家兒？到今不知白骨處，部曲有去皆無
    歸。遂州城中漢節在，遂州城外巴人稀。戰場冤魂每夜哭，空令野營猛士悲。
  宗武生日
  寄高適
  題玄武禪師屋壁
  悲秋
  客夜（卷一一（二）九三一）
    客睡何曾著，秋天不肯明。入（一作卷）簾殘月影，高枕遠（一作送）江聲。計
    拙無衣食，途窮仗友生。老妻書數紙，應悉未歸情。
  客亭（卷一一（二）九三二）
    秋窗猶曙色，落木（一作木落）更高（一作天）風。日出寒山外，江流宿霧中。
    聖朝無棄物，衰（一作老，一作多）病已成（一云衰）翁。多少殘生事，飄零飪
    轉蓬。
  九日登梓州城
  九日奉寄嚴大夫
  戲題寄漢中王三首
  翫月呈漢中王
  相從行贈嚴二別駕
  秋盡
  野望
  冬到金華山觀因得故拾遺陳公學堂遺跡
  陳拾遺故宅
  謁文公上方
  奉贈射洪李四丈
  早發射洪縣南途中作
  通泉驛南通泉十五里山水作
  過郭代公故宅
  通泉縣署屋壁後薛少保畫鶴
  觀薛稷少保書畫壁
  陪王侍御宴通泉東山野亭
  陪王侍御同登東山最高頂宴姚通泉晚攜酒泛江
  漁陽
~t52fkx2l20;
７６３  癸卯　代宗　廣德一（寶應二）七月改元　閏正月
~t48fm3x2l20;
  ■劉晏相，兼度支。　田承嗣降。李懷仙殺朝義，以薛嵩、田承嗣、李懷仙
    為河北諸鎮節度使，僕固懷恩主其議。自是終唐之世，河北盡失。　回鶻
    赴援兵歸。　光弼遣將擒袁晁，浙東平。　徵懷恩入朝不至。　十月，吐
    蕃入寇，上如陝州。吐蕃入長安，子儀擊之，始遁去。十二月，上還長安
    。　放程元振。　魚朝恩總禁兵。
　▲杜甫五十二歲。正月，在梓州，聞官軍收河南河北，便欲還都，俄而復思
      東下吳楚。間嘗至閬州（四川閬中），因遊牛頭﹑兜率﹑惠義諸寺。既
　　　歸梓，又因送辛員外，至綿州。自綿歸梓。又往漢州。夏，返梓州。初
　　　秋，復別梓赴閬。九月，祭房琯。秋盡，得家書，知女病，因急歸梓。
　　　十一月，將出峽為吳楚之游，於是命弟占歸成都檢校草堂。
  【詩】
  聞官軍收河南何北（卷一一（二）九六八）
    劍外忽傳收薊北，初聞涕淚滿衣裳。卻看妻子愁何在？漫卷詩書喜欲狂。白首（
    一作日）放歌須縱酒，青春作伴好還鄉。即從巴峽向巫峽，便下襄陽下洛陽。
  遠遊
  春日梓州登樓二首
  春日戲題惱郝使君兄
  花底
  柳邊
  題郪縣三十二明府茅屋壁
  奉送崔都水翁下峽
  郪城西原送李判官兄武判官弟赴成都府
  涪江泛舟送韋班歸京得山字
  泛舟送魏十八倉曹還京因寄岑中允參范郎中季明
  送路六侍御入朝
  涪城縣香積寺官閣（卷一二（三）九八六）
    寺下春江深不流，山腰官閣迥添愁。含風翠壁孤雲細，背日丹楓萬木稠。小院迴
    廊春（一作深，一作清）寂寂，浴鳧飛鷺晚悠悠。諸天合在藤蘿外，昏黑應須到
    上頭。
  泛江送客
  上牛頭寺
  望牛頭寺
  望兜率寺
  上兜帥寺
  登牛頭山亭子
  甘園
  陪李梓州王閬州蘇遂州李果州四使君登惠義寺
  數陪李梓州泛江有女樂在諸舫戲為豔曲二首贈李
  送何侍御歸朝
  江亭送眉州辛別駕昇之得蕪字
  行次鹽亭縣聊題四韻奉簡嚴遂州蓬州兩使君咨議諸昆季
  倚杖
  惠義寺送王少赴成都
  惠義寺送辛員外、又送
  陪王漢州劉杜綿州泛房公西湖
  得房公池鵝
  答楊梓州
  舟前小鵝兒
  官池春雁二首
  頭簡梓州幕府兼簡韋十郎官
  漢州王大錄事宅作
  贈韋贊善別
  短歌行送祁錄事歸合州因寄蘇使君
  送韋郎司直歸成都
  寄題江外草堂
  喜雨
  述古三首
  送王十五判官扶侍還黔中得開字
  隨章留後新亭會送諸君
  章梓州水亭
  陪章留後惠義寺餞嘉州崔都督赴州
  陪章留後侍御宴南樓得風字
  臺上得涼字
  章梓州橘亭餞成都竇少尹得涼字
  戲作寄上漢中王二首
  稯拂子
  送陵州路使君之任
  送元二適江左
  客舊館
  送竇九赴成都
  九日
  倦夜
  薄暮
  閬州奉送二十四舅使自京赴任青城
  王閬州筵奉酬十一舅惜別之作
  閬州東樓筵奉送十一舅往青城得昏字
  放船
  薄遊
  嚴氏溪放歌行
  與嚴二郎奉禮別
  贈裴南部
  對雨
  愁坐
  警急
  王命
  征夫
  西山三首
  遣憂
  巴山
  江陵望幸
  早花
  發閬中
  天邊行
  冬狩行
  山寺
  將適吳楚留別章使君留後兼幕府諸公得柳字
  桃竹杖引贈章留後
  舍弟占歸草堂檢校聊示此詩
  歲暮
~t52fkx2l20;
７６４  甲辰　代宗　廣德二
~t48fm3x2l20;
  ■顏真卿宣慰朔方。　立雍王适為太子。　懷恩反，寇太原。　以子儀鎮河
    中，懷恩走雲州。　劉晏罷相，為轉運使。　李光弼卒。　懷恩引回鶻、
    吐蕃入寇，詔子儀鎮奉天，懷恩退。　加子儀尚書令，不受，還鎮河中。
　▲杜甫五十三歲。春首，自梓州絜家東荍出峽，先至閬州。會朝廷召補京兆
      功曹參軍，以行程既定，不赴召。二月，離閬東去，聞嚴武將再鎮蜀，
      大喜，遂改計卻赴成都。三月，歸成都。六月，嚴武表為節度參謀，檢
      校工部員外郎，賜緋魚袋。秋，居幕中，頗不樂，因上詩嚴武述胸臆。
　　　遂得乞假暫歸草堂。是時，曹霸在成都，公作丹青引贈之。弟穎往齊州
　　　。歲晚，因事寄詩賈至。是年與嚴武唱和最密。
  【詩】
  城上
  送李卿曄
  傷春五首
  百舌
  雙燕
  釋悶
  收京
  巴西聞收京闕送班司馬入京二首
  贈別賀蘭銛
  有感五首（卷一一（二）九七一）
    其一（頁九七一）
    將帥蒙恩澤，兵戈有歲年。至今勞聖主，何以報皇天？白骨新交戰，雲（趙汸作
    輪）臺舊拓邊。乘槎斷消息，無處覓張騫。
    其二（頁九七二）
    幽薊餘蛇豕，乾坤尚虎狼。諸侯春不貢，使者日相勿軮。慎勿吞青海，無勞問越
    裳。大君先息戰，歸馬華山陽。
    其三（頁九七三）
    洛下舟車入，天中貢賦均。日聞紅粟腐，寒待翠華春。莫取金湯固，長令宇宙新
    。不過行儉德，盜賊本王臣。
    其四（頁九七五）
    丹桂風霜急，青梧日夜凋。由來強幹地，未有不臣朝。授鉞親賢往，卑宮制詔遙
    。終依古封建，豈獨聽簫韶！
    其五（頁九七六）
    胡（一作盜）滅人還亂，兵殘將自疑。登壇名絕假，報主（一作執玉）爾何遲？
    領郡輒無色，之官皆有詞。願聞哀痛詔，端拱問瘡痍。
  憶昔二首
  閬山歌
  閬水歌
  南池
  江亭王閬州筵餞蕭遂州
  陪王使君晦日泛江就黃家亭子二首
  泛江
  渡江
  暮寒
  滕王亭子二首
  玉臺觀二首
  奉寄章十侍御
  遊子
  將赴成都草堂途中有作先寄嚴鄭公五首
  春歸
  歸來
  草堂
  題桃樹
  四松
  水檻
  破船
  過南鄰朱山人水亭
  登樓
  奉寄高常侍
  寄邛州崔錄事
  王錄事許修草堂資不到聊小詰
  歸雁
  絕句二首（卷一三（三）一一三四）
    其一（頁一一三四）
    遲日江山麗，春風花草香。泥融飛燕子，沙煖睡鴛鴦。
    其二（頁一一三五）
    江碧鳥逾白，山青花欲然。今春看又過，何日是歸年。
  寄司馬山人十二韻（卷一三（三）一一三六）
    關內昔分袂，天邊今轉蓬。驅馳不可說，談笑偶然同。道術曾留意，先生早擊蒙
    。家家迎薊子，處處識壺公。長嘯峨嵋北，潛行玉壘東。有時騎猛虎，虛室使仙
    童。髮少何勞白，顏衰肯更紅。望雲悲轗軻，畢景羨沖融。喪亂行仍役，淒涼信
    不通。懸旌要路口，倚劍短亭中。永作殊方客，殘生一老翁。相哀骨可換，亦遣
    馭清風。
  贈王二十四侍御契四十韻
  黃河二首（卷一三（三）一一三八）
    其一（頁一一三八）
    黃河北岸海西軍，椎鼓鳴鐘天下聞。鐵馬長鳴不知（一作如）數，胡人高鼻動成
    群。
    其二（頁一一三八）
    黃河南（一作北，一作西）岸是吾（一作故）蜀，欲須供給家無粟。願驅眾庶戴
    君王，混一車書棄金玉。
  揚旗
  寄李十四員外布十二韻
  軍中醉歌寄沈八劉叟
  丹青引贈曹將軍霸
  韋諷錄事宅觀因將軍畫馬圖歌
  送韋諷上閬州錄事參軍
  太子張舍人遺織成褥段
  過故斛斯校書莊二首
  寄董卿嘉榮十韻
  立秋雨院中有作
  奉和嚴鄭公軍城早秋
  院中晚晴懷西郭茅舍
  到村
  村雨
  宿府
  遣悶奉呈嚴公二十韻
  送舍弟穎赴齊州三首
  嚴鄭公階下新松得霑字
  嚴鄭公宅同詠竹得香字
  晚秋陪嚴鄭公摩訶池泛舟得溪字
  陪鄭公秋晚北池臨眺
  奉觀嚴鄭公廳事岷山沱江畫圖十韻得忘字
  送唐十五誡因寄禮部賈侍郎
  初冬
  觀李固請司馬弟山水圖三首
  至後
  懷舊
  哭台州鄭司戶蘇少監
  送王侍御往東川放生池祖席
  寄賀蘭銛
~t52fkx2l20;
７６５  乙巳　代宗　永泰一　閏十月
~t48fm3x2l20;
  ■吐蕃請和。　平盧將李懷玉逐節度使，詔以懷王為留後。　講仁王經。　
    懷恩引回紇、吐蕃入寇。懷恩死。召子儀屯涇陽。十月回紇受盟而還。吐
    蕃夜遁。子儀還河中。
　▲杜甫五十四歲。正月三日，辭幕府，歸浣花溪。自春徂夏，居草堂。五月
      ，攜家離草堂南下。至嘉州（四川樂山）。六月，至戎州（四川宜賓）
      。自戎州至渝州（重慶）。候嚴六侍御，不到，先下峽。入秋，至忠州
      （四川忠縣），居龍興寺院。九月，至雲安縣（四穿白帝城）。因病，
      遂留居雲安，館於嚴明府之水閣。
  【詩】
  正月三日歸溪上有作簡院內諸公
  營屋
  除草
  敝廬遣興奉寄嚴公
  春日江村五首
  長吟
  莫相疑行
  赤霄行
  三韻三首
~t48fkx2l20;
  絕句六首（卷一三（三）一一四一）
    其一（頁一一四一）
    日出籬東水，雲生舍北泥。竹高鳴翡翠，沙僻舞（昆鳥）（一作（軍鳥））雞。
    其二（頁一一四一）
    藹藹花蕊亂，飛飛蜂蝶多。幽棲身懶動，客至欲如何。
    其三（頁一一四一）
    鑿井交■葉，開渠斷竹根。扁舟輕裊纜，小徑曲通村。
    其四（頁一一四二）
    急雨捎溪足，斜暉轉樹腰。隔巢黃鳥並，翻藻白魚跳。
    其五（頁一一四二）
    舍下筍穿壁，庭中藤刺（一作到）簷。地晴絲冉冉，江白草纖纖。
    其六（頁一一四二）
    江動月移石，溪虛雲傍花。鳥棲知故道，帆過宿誰家。
~t48fkx2l20;
  絕句四首（卷一三（三）一一四二）
    其一（頁一一四二）
    堂西長筍別開門，塹北行椒卻背村。梅熟許同朱老喫，松高擬對阮生論。
    其二（頁一一四三）
    欲作魚梁雲覆（一作復）湍，因驚四月雨聲寒。青溪先有蛟龍窟，竹石如山不敢
    安。
    其三（頁一一四三）
    兩箇黃鸝鳴翠柳，一行白鷺上青天。窗含西嶺千秋雪，門泊東吳萬里船。
    其四（頁一一四三）
    藥條藥（一作菜）甲潤潤青青，色過■亭入草亭。苗滿空山慚取譽，根居隙地怯
    成形。
  絕句三首
  春遠
  喜雨
  哭嚴僕射歸櫬
  去蜀
  宿青溪驛奉懷張員外十五兄之緒
  狂歌行贈四兄
  宴戎州楊使君東樓
  渝州候嚴六侍御不到先下峽
  宴忠州使君姪宅
  蹄鶲州龍興寺所居院壁
  聞高常侍亡
  禹廟
  撥悶
  旅夜書懷
  放船
  雲安九日鄭十八攜酒陪諸公宴
  答鄭十七郎一絕
  別常徵君
  長江二首
  承聞故房相公靈櫬自閬州啟殯歸葬東都有作二首
  將曉二首
  懷錦水居止二首
  青絲
  三絕句
  遣憤
  十二月一日三首
  又雪
~t52fkx2l20;
７６６　丙午　代宗　大曆一（永泰二年）　十一月改元
~t48fm3x2l20;
　■劉晏、第五琦分理天下財賦。　貶顏真卿。　魚朝恩判國子監事。
　▲杜甫五十五歲。春，在雲安。時岑參方為嘉州刺史，寄詩贈之。春晚，移
      居夔州。初寓山中客堂。秋日，移寓西閣。秋後，柏茂琳為夔州都督，
　　　公頗蒙資助。是年多追憶舊遊之作。
  【詩】
  雨
  南楚
  水閣朝霽奉簡雲安嚴明府
  客居
  客堂
  子規
  石硯
  贈鄭十八賁
  別蔡十四著作
  杜鵑
  近聞
  寄常徵君
  移居夔州作
  船下夔州郭宿雨溼不得上岸別王十二判官
  漫成一首
  峽中覽物
  引水
  示獠奴阿段
  上白帝城
  上白帝城二首
  陪諸公白帝城頭宴越公堂之作
  白帝城最高樓
  武侯廟
  謁先主廟
  諸葛廟
  古柏行
  灩澦堆
  瞿唐
  負薪行
  最能行
  寄韋有夏郎中
  憶鄭南
  贈崔十三評事公輔
  奉寄李十五祕書文嶷二首
  夔州歌十絕句
  雷
  火
  熱三首
  貽華陽柳少府
  信行遠修水筒
  催宗文樹雞柵
  毒熱寄簡崔評事十六弟
  七月三日
  亭午已後較熱退晚加涼穩睡有詩因論壯年樂事戲呈元二十一曹長
　奉漢中王手札
  牽牛織女
  雨
  雨
  雨二首
  雨不絕
  晚晴
  種萵苣
  驅豎子摘蒼耳
  贈李十五丈別
  白鹽山
  白帝
  黃草
  同元使君舂陵行
  殿中楊監見示張旭草書圖
  楊監又出畫鷹十二扇
  送殿中楊監赴蜀見相公
  夔府書懷四十韻
  往在（卷一六（三）一四二八）
    往在西京日（一作時），胡來滿彤（一作丹）宮。中霄焚九廟，雲漢為之紅。解
    瓦飛十里，繐帷紛（一作粉）曾空。疚心惜木主，一一灰悲風。合昏排鐵騎，清
    曉（一作旭）散錦幪（吳作（馬蒙），《正異》定作幪）。賊臣表逆節（晉作帥
    ），相賀以成功。是時妃嬪戮，離糞土叢。當宁陷玉座，白間剝畫蟲，不知二聖
    處，私泣百歲翁。車駕既云還，楹桷欻穹崇。故老復弟泗，祠官樹椅桐。宏壯不
    如初，已見帝力雄。前春禮郊廟，祀事親聖躬。微軀忝近臣，景從陪群公。登階
    捧玉冊，峨冕聆（一作耿，非）金鐘。侍祠恧先路（舊作露，一作霑），掖垣邇
    濯龍。天子惟孝孫，五雲起九重。鏡奩換粉黛，翠羽猶蔥朧（一作曨）。前者厭
    羯胡，後來遭犬戎。俎豆腐（一作臠）羶肉，罘罳行角弓。安得自西極，申命空
    山東？盡驅詣闕下，士庶塞關中。主將曉順逆，元元歸始終。一朝自罪己（一云
    罪己已），萬里車書通。鋒鏑供鋤犁，征戍（一作伐）聽所從。冗官各復業，土
    著還力農。君臣節儉足，朝野歡呼（一作娛）同。中興似（一作比）國初，繼體
    如太宗。端拱納諫諍，和風日沖融。赤墀櫻桃枝，隱映銀絲籠。千春薦靈寢，永
    永垂無窮。京都不再火，涇渭開愁容。歸號故松柏，老去苦飄蓬。
  遣懷
  昔遊（卷一六（三）一四三四）
    昔者與高李（原注：高適、李白），（一作同）登單父臺。寒蕪際碣石，萬里風
    雲來。桑柘葉如雨，飛藿去（一作共）徘徊。清霜大澤凍，禽獸有餘哀。是時倉
    廩實，洞達闤區（一作瀛）開。猛士思滅胡，將帥望三台。君王無所惜，駕馭英
    雄材。幽燕盛用武，供給亦勞哉。吳門轉粟帛，泛海陵蓬萊。肉食三（一作四）
    十萬，獵射起黃（吳作黃，一作塵）埃。隔河憶長眺，青歲已摧頹。不及少年日
    ，無復故人杯。賦詩獨流弟，亂世想賢才。有（一作君，一作若）能市駿骨，莫
    恨少龍媒。商山議得失，蜀主脫嫌猜，。呂尚封國邑（一作內國），傅說已鹽梅
    。景晏楚山深，水鶴去低迴。龐公任本性，攜子臥蒼苔。
  壯遊（卷一六（三）一四三八）
    往者（一作昔）十四五，出遊翰墨場。斯文崔魏徒，以我似（一作比）班揚。七
    齡思即壯，開口詠鳳凰。九齡書大字，有作成一囊。性豪業嗜酒，嫉惡懷剛腸。
    脫落（一作略）小時輩，結交皆老蒼。飲酣視八極，俗物多茫茫。東下姑蘇臺，
    已具浮海航。到今有遺恨，不得窮扶桑。王謝風流遠，闔閭丘墓荒。劍池石壁仄
    ，長洲芰荷香。嵯峨閶門北，清廟映迴（一作池）塘。每趨吳太伯，撫事淚滄浪
    。蒸魚聞匕首，除道哂要章。枕戈憶勾踐，渡浙想秦皇。越女天下白，鑑湖五月
    涼。剡溪蘊秀異，欲罷不能忘。歸帆拂天姥，中歲貢舊鄉。氣劘屈賈壘，目（一
    作日）短曹劉牆。忤下考功第，獨辭京尹堂。放蕩齊趙間，裘馬頗輕狂。春歌叢
    臺上，冬獵青丘旁。呼鷹皂（一作紫）櫪（一作櫟）林，逐獸雲雪岡。射飛曾縱
    鞚，引（一云跋）臂落鶖鶬。蘇侯據鞍喜，忽如攜葛彊。快意八九年，西歸到咸
    陽。許與必詞伯，賞（一作貴）遊實賢王。曳裾置醴地，奏賦入明光。天子廢食
    召，群公會軒裳。脫身無所愛（一作受），痛飲信行藏。黑貂寧（一作不）免敝
    ，斑鬢兀稱觴。杜曲晚（一作挽，一作換）耆舊，四郊多白楊。坐深鄉黨敬，日
    （一作自）覺死生忙。朱門任（一作務）傾奪，赤族迭罹殃。國馬竭粟豆，官雞
    輸稻粱。舉隅見煩費，引古惜興亡。河朔風塵起，岷山行幸長。兩宮各警蹕，萬
    里遙相望。崆峒殺氣黑，少海旌旗黃。禹功亦命子，涿鹿親戎行。翠華擁吳（一
    作英）岳，貙（舊作螭）虎噉豺狼。爪牙一不中，胡兵更陸梁。大（一作天）軍
    載草草，凋瘵滿膏肓。備員竊補袞，憂憤心飛揚。上感九廟焚（一作毀），下憫
    萬民（一作蒼生）瘡。斯時扶青蒲，廷爭守御床。君辱敢愛死？赫怒幸無傷。聖
    哲體仁恕，宇縣復小康。哭廟灰燼中，鼻酸朝未央。小臣絕議論，老病客殊方。
    鬱鬱苦不展，羽翮困低昂。秋風動哀壑，碧蕙捐（一作損）微芳。之推避賞從，
    漁父濯滄浪。榮華敵勳業，歲暮有嚴霜。吾觀鴟夷子，才格出尋常。群兇逆未定
    ，側佇英俊翔。
  八哀詩八首
  宿江邊閣（卷一七（四）一四六九）
    暝色延山徑，高齋次水門。薄雲巖際宿，孤月浪中翻。鸛鶴追飛靜（一作盡），
    豺狼得食喧。不眠憂戰伐，無力正乾坤。
  西閣雨望（卷一七（四）一四七二）
    樓雨霑雲幔，山寒（一作高）著水城。逕添沙面出，湍簡石稜生。菊蕊淒疏放，
    松林駐遠情。滂沱朱檻濕，萬慮倚（一作里傍）簷楹。
  西閣三度期大昌嚴明府同宿不到
  西閣二首
  西閣夜（卷一七（四）一四七五）
    恍惚寒江（洪注從江，別作山者，犯重）暮，逶迤白霧昏。山虛風落石，樓靜月
    侵門。擊柝可憐子，無衣何處村。時危關百慮，盜賊爾猶存。
  月圓
  中宵（卷一七（四）一四六二）
    西閣百尋餘，中霄步綺疏。飛星過水白，落月動沙（一作簷）虛。擇木知幽鳥，
    潛波想巨魚。親朋滿天地，兵甲少來書。
  不寐
  遠遊（卷二二（五）一九九八）
    江闊浮高棟（晉作凍），雲長出斷山。塵沙連越巂，風雨暗荊蠻。雁矯銜蘆內，
    猿啼失木間。敝裘蘇季子，歷國未知還。
  垂白（卷一七（四）一四六二）
    垂白（一云白首）馮唐老，清秋宋玉悲。江喧長少睡，樓迥獨移時。多難身何補
    ，無家病不辭。甘從千日醉，未許〈七哀〉詩。
  雨晴
  搖落
  夜（卷一七（四）一四六七）
    露下天高秋水（一作氣）清，空山獨夜旅魂驚。疏燈自照孤帆宿，新月猶懸雙杵
    鳴。南菊（一作國）再逢人臥病，北書不至（一作到）雁無情。步簷（一作蟾）
    倚仗看牛斗，銀漢遙應接鳳城。
  草閣（卷一七（四）一四六八）
    草閣臨無（王作蕪，非）地，柴扉永不關。魚龍迴夜水，星月動秋山。久（一作
    夕）露晴（一作清）初濕，高雲薄未還。泛舟慚小婦，飄泊損紅顏。
  江月
  江上
  中夜（卷一七（四）一四六○）
    中夜江山靜，危樓望北辰。長為萬里客，有愧百年身。故國風雲氣，高堂戰伐塵
    。胡雛負恩澤，嗟爾太平人。
  遣愁
  返照
  吹笛（卷一七（四）一四七○）
    吹笛秋山風月清，誰家巧作斷腸聲？風飄律呂相和切，月傍關山幾處明？胡騎中
    霄堪北走，武陵一曲想南征。故園楊柳今搖（一作摧）落，何得愁中卻（舊作曲
    ，王原叔得老杜詩稿，作卻）盡生。
  聽楊氏歌（卷一七（四）一四八○）
    佳人絕代歌，獨立發皓齒。滿堂慘不樂，想下清虛（一作浮雲）裏。江城帶素月
    ，況乃清夜起。老夫悲暮年，壯士淚如水。玉杯久寂寞，金管迷宮徵。古來傑出
    士（一作事），豈特（一作待）一知己？吾聞昔秦青，傾倒天下耳。
  九日諸人集於林
  覆舟二首
  秋興八首
    其一
    玉露凋傷楓樹林，巫山巫峽氣蕭森。江間波浪兼天湧，塞上風雲接地陰。叢菊兩
    開他日淚。孤舟一繫故園心。寒衣處處催刀尺，白帝城高急暮砧。
    其二
    夔府孤城落日斜，每依北斗望京華。聽猿實下三聲淚，奉使虛隨八月槎。畫省香
    爐違伏枕，山樓粉堞隱悲笳。請看石上藤蘿月，已映洲前蘆荻花。
    其三
    千家山郭靜朝暉，日日江樓坐翠微。信宿漁人還汎汎，清秋燕子故飛飛。匡衡亢
    疏功名薄，劉向傳經心事違。同學少年多不賤，五陵衣馬自輕肥。
    其四
    聞道長安似弈棋，百年世事不勝悲。王侯第宅皆新主，文武衣冠異昔時。直北關
    山金鼓震，征西車馬羽書馳。魚龍寂寞秋江冷，故國平居有所思。
    其五
    蓬萊高闕對南山，承露金莖霄漢間。西望瑤池降王母，東來紫氣滿函關。雲移雉
    尾開宮扇，日繞龍麟識聖顏。一沃滄江驚歲晚，幾回青鎖點朝班。
    其六
    瞿塘峽口曲江頭，萬里風煙接素秋。花萼夾城通御氣，芙蓉小苑入邊愁。珠簾繡
    柱為黃鵠，錦纜牙檣起白鷗。回首可憐歌舞地，秦中自古帝王州。
    其七
    昆明池水漢時功，武帝旌旗在眼中。織女機絲虛夜月，石鯨鱗甲動秋風。波漂菰
    米沉雲黑，露冷蓮房墜粉紅。關塞極天唯鳥道，江湖滿地一漁翁。
    其八
    昆吾御宿自逶迤，紫閣峰陰入渼陂。香稻啄餘鸚鵡粒，碧梧棲老鳳凰枝。佳人拾
    翠春相問，仙侶同舟晚更移。彩筆昔曾干氣象，白頭今望苦低垂。
  諸將五首（卷一六（三）一三六三）
    其一（頁一三六三）
    漢朝陵墓對南山，胡虜千秋尚入關。昨日玉魚蒙葬地，早時金碗出人間。見愁汗
    馬西戎逼，曾閃朱旗北斗殷（諸本作閒，《正異》作殷）。多少材官守涇渭，將
    軍且莫破愁顏。
    其二（頁一三六五）
    韓公本意築三城，擬絕天驕拔漢旌。豈謂盡煩回紇馬，翻然遠救朔方兵。胡來不
    覺潼關隘，龍起猶聞晉水清。獨使至尊憂社稷，諸君何以答升平？
    其三（頁一三六六）
    洛陽宮殿化為烽，休道秦關百二重。滄海未全歸禹貢，薊門何處盡（一作覓）堯
    封。朝廷袞職誰爭補（一作雖多預）？天下軍儲不自供。稍喜臨邊王相國，肯銷
    金甲事春農。
    其四（頁一三六八）
    迴首扶桑銅柱標，冥冥氛祲未（一作不）全銷。越裳翡翠無消息，南海明珠久寂
    寥。殊錫曾為大司馬，總戎皆插侍中貂。炎風朔雪天王地，只在忠臣（一作良）
    翊聖朝。
    其五（頁一三七○）
    錦江春色逐人來，巫峽清秋萬壑哀。正憶往時嚴僕射，共迎中使望鄉臺。主恩前
    後三持節，軍令分明數舉杯。西蜀地形天下險，安危須仗出群材。
  詠懷古跡五首
    其一
    支離東北風塵際，漂泊西南天地間。三峽樓臺淹日月，五溪衣服共雲山。羯胡事
    主終無賴，詞客哀時且未還。庾信生平最蕭瑟，暮年詩賦動江關。
    其二
    搖落深知宋玉悲，風流儒雅亦吾師。悵望千秋一灑淚，蕭條異代不同時。江山故
    宅空文藻，雲雨荒臺豈夢思？最是楚宮俱泯滅，舟人指點到今疑。
    其三
    群山萬壑赴旌門，生長明妃尚有村。一去紫臺連朔漠，獨留青塚向黃昏。畫圖省
    識春風面，環珮空歸夜月魂。千載琵琶作胡語，分明怨恨曲中論。
    其四
　　蜀主窺吳幸三峽，崩年亦在永安宮。翠華想像空山裏，玉殿虛無野寺中。古廟杉
    松巢水鶴，歲時伏臘走村翁。武侯祠屋長鄰近，一體君臣祭祀同。　
    其五
    諸葛大名垂宇宙，宗臣遺像肅清高。三分割據紆籌策，萬古雲霄一羽毛。伯仲之
    間見伊呂，指揮若定失蕭曹。運移漢祚終難復，志決身殲軍務勞。
  秋日寄題鄭監湖上亭三首
  奉漢中王手札報韋侍御蕭尊師亡
  存歿口號二首
  哭王彭州掄
  贈高式顏
  李潮八分小篆歌
  峽口二首
  天池
  南極
  瞿唐兩崖
  覽鏡呈柏中丞
  陪柏中丞觀宴將士二首
  西閣口號呈元二十一
  議宿西閣呈元二十一曹長
  閣夜
  西閣曝日
  覽柏中丞兼子姪數人除官制詞因述父子兄弟四美載歌絲綸
  白帝樓
  白帝城樓（卷二一（四）一八四○）
    江度寒山閣，城高絕塞樓。翠屏宜晚對，白谷會深遊。急急能鳴雁，輕輕不下鷗
    。夷陵春色起，漸擬放扁舟。
  曉望白帝城鹽山
  不離西閣二首
  瀼西寒望
  奉送蜀州柏二別駕將中丞命赴江陵起居衛尚書太夫人因示從弟行軍司?
　　位
  荊南兵馬使太常卿趙公大食刀歌
  王兵馬使二角鷹
  見王監兵馬使說近山有白黑二鷹羅者久取竟未能得王以為毛骨有異他?
　　孔臘後春生騫飛避暖勁翮思秋之甚眇不可見請余賦詩二首
  縛雞行（卷一八（四）一五六六）
    小奴縛雞向市賣，雞被縛急相喧爭。家中厭雞食蟲蟻，不知雞賣還遭烹。蟲雞於
    人何厚薄，吾叱奴人解其縛。雞蟲得失無了時，注目寒江倚山閣。
  折檻行
~t52fkx2l20;
７６７　丁未　代宗　大曆二
~t48fm3x2l20;
　■子儀入朝還鎮。
　▲杜甫五十六歲。在夔州。春，自西閣移居赤甲。三月，遷居瀼西草屋。附
      宅有果園四十畝，蔬圃數畝，又有稻田若干頃，在江北之東屯。弟觀自
      京師來。秋，因穫稻暫住東屯。適吳司法自忠州來，音以瀼西草堂借吳
      居之。是時，始復動東游荊湘之意。十月十九日，於夔州別駕元持宅觀
      李十二娘舞「劍器」。本年冬，仍復多病。秋，左耳始聾。
  【詩】
  立春（卷一八（四）一五九七）
    春日春盤細生菜，忽憶兩京全盛（一作梅發）時。盤出高門行白玉，菜傳纖手送
    青絲。巫峽寒江那對眼，杜陵遠客不勝悲。此身未知歸定處，呼兒覓紙一題詩。
  江梅（卷一八（四）一五九八）
    梅蕊臘前破，眉花年後多。絕知春意好（一作早），最奈愁客何。雪樹元（一作
    能）同色，江風亦自波。故園不可見，巫岫鬱嵯峨。
  庭草
  王十五前閣會（卷一八（四）一六○○）
    楚岸收新雨，春臺引細風。情人來石上，鮮鱠出江中。鄰舍煩書札，肩輿強老翁
    。病身虛俊味，何幸飫兒童。
  老病
  崔評事弟許相迎不到應慮老夫見泥雨怯出必愆佳期走筆戲簡（卷一八（四）一六○
    一）
    江閣邀賓許馬迎，午時起坐自天明。浮雲不負青春色，細雨何孤白帝城。身過花
    間霑濕好，醉於馬上往來輕。虛疑皓首衝泥怯，實少銀鞍傍險行。
  愁（卷一八（四）一五九九）
    原注：強戲為吳體。
    江草日日喚愁生，巫（一作春）峽泠泠非世情。盤渦鷺浴底心性，獨樹花發自分
    明。十年戎馬暗南（一作萬）國，異域賓客老孤城。渭水秦山（一作川）得見否
    ，人今罷病虎縱橫。
  晝夢（卷一八（四）一六○三）
    二月饒睡昏昏然，不獨夜短晝分眠。桃花氣暖眼自醉，春渚日落夢相牽。故鄉門
    巷荊棘底，中原君臣豺虎邊。安得務農息戰鬥，普天無吏橫索錢。
  遣悶戲呈路十九曹長（卷一八（四）一六○二）
    江浦雷聲喧昨夜，春城雨色動微寒。黃鸝（一作鶯）並坐交愁濕，白鷺群飛太劇
    乾。晚節漸於詩律細，誰家數去覓酒寬。唯君（一作吾）最（一作醉）愛清狂客
    ，百遍相過（一作看）意未闌。
  即事（卷一八（四）一六○五）
    暮春三月巫峽長，■■行雲浮（一作無）日光。雷聲忽送千峰雨，花氣渾如百和
    香。黃鶯過水翻迴去，燕子銜泥濕不妨。飛閣卷簾圖畫裏，虛無只少對瀟湘。
  暮春（卷一八（四）一六○五）
    臥病擁塞在峽中，瀟湘洞庭虛映空。楚天不斷四時雨，巫峽常（一作長）吹萬（
    一作千）里風。沙上草閣柳新闇（一作暗），城邊野池蓮欲紅。暮春鴛鴦立洲渚
    ，挾子翻飛還一叢。
  雨
  晴二首
  懷灞上遊（卷一八（四）一六○六）
    悵望東陵道，平生灞上遊。春濃停野騎，夜敞宿雲樓。離別人誰在，經過老自休
    。眼前今古意，江漢一歸舟。
  月三首
  晨雨
  入宅三首（卷一八（四）一六○六）
    其一（頁一六○六）
    奔峭背赤甲，斷崖當白鹽。客居愧遷次，春色（一作酒，非）漸多添。花亞欲移
    竹，鳥窺希捲簾。衰年不敢恨，勝概欲相兼。
    其二（頁一六○七）
    亂後居難定，春歸客未還。水生魚復浦，雲暖麝香山。半頂梳頭白，過眉拄杖斑
    。相看多使者，一一問函關。
    其三（頁一六○八）
    宋玉歸州宅，雲通白帝城。吾人淹老病，旅食豈才名。峽口風常疾，江流氣不平
    。只應兒子，飄轉任浮生。
  赤甲（卷一八（四）一六○八）
    卜居赤甲遷新居，兩見巫山楚水春。炙背可以獻天子，美芹由來知野人。荊州鄭
    薛寄詩（一作書）近，蜀客郗岑非我鄰。笑接郎中評事飲，病從深酌道吾真。
  卜居
  暮春題瀼溪新賃草屋五首（卷一八（四）一六一○）
    其一（頁一六一○）
    久嗟三峽客，再與暮春期。百舌欲無語，繁花能幾時。谷虛雲氣薄，波亂日華遲
    。戰伐何由定，哀傷不在茲。
    其二（頁一六一○）
    此邦（一作北郊）干樹橘，不見比封君。養拙干戈際，全生麋鹿群。畏人江北草
    ，旅食（水襄）西雲。萬里巴渝曲，三年實飽聞。
    其三（頁一六一一）
    綵雲陰復白，錦樹曉（一作晚）來青。身世雙蓬鬢，乾坤一草亭。挨歌時自惜（
    一作短），醉舞為誰醒。細雨荷鋤立，江猿吟翠屏。
    其四（頁一六一二）
    壯年（晉作志）學書劍，他日委泥沙。事主非無（一作無非）祿，浮生即有涯。
    高齋依藥餌，絕域改春華。喪亂丹心破，王臣未一家。
　　其五（頁一六一二）
    欲陳濟世策，已老尚書郎。不（一作未）息豺狼（一作虎）鬥，空慚鴛鴦行。時
    危人事急（一作惡），風逆（一作急）羽毛傷。落日悲江漢，中宵淚滿床。
  江雨有懷鄭典設
  熟食日示宗文宗武（卷一八（四）一六一五）
    消渴遊江漢，羈棲尚甲兵。幾年逢熟食，萬里逼清明。松柏邙（舊作邛。杜田定
    作邙）山路，風花（一作光）白帝城。汝曹催我老，迴首淚縱橫。
  又示兩兒（卷一八（四）一六一五）
    令節成吾老，他時見汝心。浮生看物變，為恨與年深。長葛書難得，江州涕不禁
    。團圓思弟妹，行坐白頭吟。
  得舍弟觀書自中都已達江陵今茲暮春月末行李合到夔州悲喜相兼團圓可待賦詩即事
    情見乎詞（卷一八（四）一六一六）
    爾過（一作到）江陵府，何時到峽州。亂離生有別，聚集病應瘳。颯颯開啼眼，
    朝朝上水樓。老身須付託，白骨更何憂。
  喜觀即到復題短篇二首（卷一八（四）一六一七）
    其一（頁一六一七）
    巫峽千山暗，終南萬里春。病中吾見弟，叔到汝為人。意（一作竟）答兒童問，
    來經戰伐新（一作塵）。泊船悲喜後，款款話（一作議）歸秦。
    其二（頁一六一八）
    待爾嗔鳥鵲，拋書示鶺鴒。枝間喜不去，原上急曾經。江閣嫌津柳，風帆數驛亭
    。應論十年事，愁（一作撚）絕始惺惺。
  送惠二歸故居
  晚登瀼上堂（卷一八（四）一六一九）
    故躋瀼岸高，頗免崖石擁。開襟野堂豁，繫馬林花動。雉堞粉如（一作似）雲，
    山田麥無隴。春氣晚更生，江流靜猶湧。四序嬰我懷，群盜久相踵。黎民困逆節
    ，天子渴垂拱。所思注東北，深峽轉修聳。衰老自成病，郎官未為冗。淒其望呂
    葛，不復夢周孔。濟世數嚮時，斯人各枯冢。楚星南天黑，蜀月西霧重。安得鳥
    翎，迫此懼將恐。
  承聞河北諸道節度入朝歡喜口號絕句十二首
  醉為馬墜群公攜酒相看
  過客相尋
  豎子至
  園
  歸
  寄薛三郎中據
  課伐木
  園官送菜
  園人送瓜
  槐葉冷淘
  上後園山腳
  季夏送鄉弟韶陪黃門從朝謁
  柴門
  奉送王信州崟北歸
  送十五弟侍御使蜀
  行官張望補稻畦水歸
  七月一日題終明府水樓二首（卷一九（四）一六五一）
    其一（頁一六五一）
    高棟曾軒已自涼，秋風此日灑衣裳。翛然欲下陰山（黃生作山陰）雪，不去非無
    漢署香。絕壁過雲開錦繡，疏松夾（黃作隔）水奏笙簧。看君宜著王喬履，真賜
    還疑出尚方。
    其二（頁一六五二）
    虙（舊作宓，誤）子彈琴邑宰日，終軍棄繻英妙時。承家節操尚不泯，為政風流
    今在茲。可憐賓客盡傾蓋，何處老翁來賦詩。楚江巫峽半雲雨，清簟疏簾看弈棋
    。
  秋行官張望督促東渚耗稻向畢清晨遣女奴阿稽豎子阿段往問
  灩澦
  阻雨不得歸瀼西柑林
  又上後園山腳（卷一九（四）一六六一）
    昔我遊山東，憶戲東嶽陽。窮秋立日觀，矯首望八（一云北）荒。朱崖著毫髮，
    碧海吹衣裳。蓐收困用事，玄冥蔚強梁。逝水自朝宗，鎮石（一作名）各一其方
    。平原獨憔悴，農力廢耕桑。非關（一作北闕）風露凋，曾是戍役傷。於時（一
    作是）國用富，足以守邊疆。朝廷任猛將，遠奪戎馬場。到今事反覆，故老淚萬
    行。龜蒙不可（一作復）見，況乃懷（一作復）故（一作舊）鄉。肺萎屬久戰，
    骨出熱中腸。憂來杖匣劍，更上林北岡。瘴毒猿鳥落，峽乾南日黃。秋風亦已起
    ，江漢始如湯。登高欲有往，蕩析川無梁。哀彼遠征人，去家死路旁。不集祖父
    塋，纍纍塚相當。
  甘林
  暇日小園散病將中秋菜督勤耕牛兼書觸目
  雨
  夜雨
  更題
  秋風二首（卷一七（四）一四八一）
    其一（頁一四八一）
    秋風淅淅吹巫山，上牢下牢修水關。吳檣楚舵牽百丈，暖向成（一作神）都寒未
    還。要路何日罷長戟？戰自青羌連白（一作百，非）蠻。中巴不得（一作曾）消
    息好，暝傳戍鼓長雲間。
    其二（頁一四八二）
    秋風淅淅吹我衣，東流之外西日微。天清（一作晴）小城搗練急，石古細路行人
    稀。不知明月為誰好？早晚孤帆他（一作也）夜歸。會將白髮倚庭樹，故園池臺
    今是非。
  見螢火（（卷一九（四）一六七六）
    巫山秋夜（當作秋夜巫山）螢火飛，疏簾（一作簾疏）巧入坐人衣。忽驚屋裏琴
    書冷，復亂簷前星宿稀。卻繞井欄添箇箇，偶經花蕊弄輝輝。滄江白髮愁看汝，
    來歲如今歸未歸。
  白露
  雨
  溪上（卷一九（四）一六七二）
    峽內俺留客，溪邊四五家。古苔（一作苕）生迮（一作窄，或作濕）地，秋竹隱
    疏花。塞俗人無井，山田飯有沙。西江使船至，時復問京華。
  樹間
  舍弟觀歸藍田迎新婦送示二首
  第五弟豐獨在江左近三四載寂無消息覓使寄此二首（卷一七（四）一四七八）
    其一（頁一四七八）
    亂後嗟吾在，羈棲見汝難。草黃騏驥病，沙晚（一作曉，一作暖）鶺鴒寒。楚設
    關城險，吳吞水府寬。十年朝夕淚，衣袖不曾乾。
    其二（頁一四七九）
    聞汝依山寺，杭州定越州。風塵淹別日，江漢失（一作共，非）清秋。影著啼猿
    樹，魂飄結蜃樓。明年下春水，東盡白雲求（一作遊）。
  送李功曹之荊州充鄭侍御判官重贈
  送王十六判官
  送李八祕書赴杜相公幕
  贈李八祕書別三十韻
  別李祕書始興寺所居
  君不見簡蘇徯（卷一八（四）一五四六）
    君不見道邊廢棄池，軍不見前者摧折桐。百年死樹中琴瑟，一斛舊水藏蛟龍。丈
    夫蓋棺事始定，君今幸未成老翁，何恨憔悴在山中。深山窮谷不可處，霹靂魍魎
    兼狂風。
  贈蘇四徯（卷一八（四）一五四六）
    異縣昔同遊，各云厭轉蓬。別離已五年，尚在行李中。戎馬日衰息，乘輿安九重
    。有才何棲棲，將老委所窮。為郎未為賤，其奈疾病攻。子何面黧黑，焉得豁心
    胸。巴蜀倦剽劫（一作掠），下愚成土風。幽薊已削平，荒徼尚彎弓。斯人脫身
    來，豈非吾道東。乾坤雖寬大，所適裝囊空。肉食哂菜色，少壯欺老翁。況乃主
    客間，古來偪側同。君今下荊揚，獨帆如飛鴻。二州豪俠（一作傑，非）場，人
    馬皆自雄。一請甘饑寒，再請甘養蒙。
  別蘇徯
  別崔潩因寄薛據孟雲卿
  巫峽敝廬奉贈侍御四舅別之澧朗
  孟氏
  吾宗
  奉酬薛十二丈判官見贈（卷一九（四）一六八四）
    忽忽峽中睡，悲風（一作秋）方一醒。西來有好鳥，為我下青冥。羽毛淨（一作
    盡）白雪，慘澹飛雲汀。既蒙主人顧，舉翮唳孤亭。持以比佳士，及此慰揚舲。
    清文動哀玉，見道發新硎。欲學鴟夷子，待勒燕山銘。誰（一作國）重斬邪（吳
    、郭作斷蛇，黃作斬郅）劍，致君君未聽。志在麒麟閣，無心雲母屏。卓氏近新
    寡，豪家朱門（一作戶）扃。相如才（《英華》作琴）調逸，銀漢會雙星。客來
    洗粉黛，日暮拾流螢。不是無膏火，勸郎勤六經。老夫自汲澗，野水日泠泠。我
    嘆黑頭白，君看銀印青。臥病識山鬼，為農知地形。誰矜坐錦帳，苦厭食魚腥。
    東西兩岸（晉作岸兩）坼，橫（一作積）水注滄溟。碧色忽（一云苦）惆悵，風
    雷搜百靈。空中右（一作有）白虎，赤節引娉婷。自云帝季（一作里）女，噀雨
    鳳凰翎。襄王薄行跡，莫學令威丁（一作泠如冰）。千秋一拭淚，夢覺有微馨。
    人生相感動，金石兩青熒。丈人但安坐，休辯渭與涇。龍蛇尚格鬥，灑血暗郊坰
    。吾聞聰明主，治（一作活）國用輕刑。銷兵鑄農器，今古歲方寧。天（一作文
    ）王日儉德，俊乂始盈庭。榮華貴少壯，豈食楚江萍。
  寄狄明府博濟
  寄韓諫議
  秋日夔府詠懷奉寄鄭監審李賓客之芳一百韻（卷一九（四）一六九九）
    絕塞烏蠻北，孤城白帝邊。飄零仍百里，消渴已三年。雄劍鳴開匣，群書滿繫船
    （一作所向皆窮轍，餘生且繫船）。亂離心不展（一作轉），衰謝日蕭然。筋力
    妻孥問（一作覺），菁華歲月遷。登臨多物色，陶冶賴詩篇。峽束滄（一作蒼）
    江起，巖排古樹圓。拂雲霾楚氣，朝（一作潮）海蹴吳天。煮井為鹽速，燒畬度
    地偏。有時驚疊嶂，何處覓平川。鸂鷘雙雙舞，獼猴壘壘懸。碧蘿長似帶，緊石
    小如錢。春草何曾歇，寒花亦可憐。獵人吹戍火，野店引山泉。喚起搔頭急，扶
    行幾屐穿。兩京猶薄產，四海絕隨肩。幕府初交辟，郎官幸備員。瓜時猶（一作
    仍，一作拘）旅寓，萍泛苦（一作若）夤緣。藥餌虛狼籍，秋風灑靜便。開襟驅
    （一作袪）瘴癘，明目掃（一作拂）雲煙。高晏諸侯禮，佳人上客前。哀箏傷老
    大，華屋豔神仙。南內開元曲，當（他本作常，盧本作當）時弟子傳。法歌聲變
    轉，滿座涕潺湲。弔影夔州僻，回腸杜曲煎。即今龍廄水，莫帶犬戎羶。耿賈扶
    王室，蕭曹拱御筵。乘（一作秉）威滅蜂蠆，戮力效（川本作教）鷹鸇。舊物森
    猶在，凶徒惡未悛。國須行戰伐，人憶止戈鋋。奴僕何知禮，恩榮錯與權。胡星
    一彗孛（川作闇），黔首（川作首惡）遂拘攣。哀痛絲綸切，煩苛（一作頻煩）
    法令蠲。業成陳始王，兆喜出於畋。宮禁經綸密，台階翊戴全。熊羆載呂望，鴻
    雁美周宣。側聽中興主，長吟不世賢。音徽一柱數，道里下牢千（原注：鄭在江
    陵，李在夷陵）。鄭里光時論，文章並我先。陰何尚清省，沈宋欻聯翩。律比崑
    崙竹，音知燥濕絃。風流俱善價，愜當久忘筌。置驛常如此，登龍蓋有焉。雖云
    隔禮數，不敢墜周旋。高視收人表，虛心味道玄。馬來皆汗血，鶴唳必青田。羽
    翼商山起，蓬萊漢閣連。管寧紗帽淨（一作靜），江令錦咆鮮。東郡時題壁，南
    湖日扣舷。遠遊凌絕境，佳句染華箋。每欲孤飛去，徒為百慮牽。生涯已寥落，
    國步尚（一作乃）迍邅。衾枕成蕪沒，池塘作棄捐。別離憂怛怛，伏臘涕漣漣。
    露菊斑豐鎬，秋蔬（一作菰）影澗瀍。共誰論昔事，幾處有新阡。富貴空回首，
    喧爭懶著鞭。兵戈塵漠漠，江漢月娟娟。局促看秋燕，蕭疏聽晚蟬。雕蟲蒙記憶
    ，烹鯉問沉綿。卜羨君平杖，偷存子敬氈。囊虛把釵釧，米盡拆花鈿。甘子陰涼
    葉，茅齋八九椽。陣圖沙北岸，市暨瀼西巔。羈絆心常折，棲遲病即痊。紫收（
    一作秧）岷嶺（一作下）芋，白種陸池（一作家）蓮。色好梨勝頰，穰多栗過拳
    。敕廚惟一味，求飽或三鱣。俗異鄰鮫室（一云兒去看魚笱），朋（一作人）來
    坐馬豜。縛柴門窄窄，通竹溜涓涓。塹抵公畦稜，村依野廟■。缺籬將棘拒，到
    石賴藤纏。借問頻朝謁，何如穩醉（一作晝）眠。誰云行不逮（一作達），自覺
    坐能堅。霧雨銀章澀，馨香粉署妍。紫鸞無遠近，黃雀任翩翾。困學違從眾，明
    公各勉旃。聲華夾宸極，早晚到星躔。懇諫留匡鼎，諸儒引服虔。不過（一作逢
    ）輸鯁直，會是正陶甄。宵旰憂虞軫，黎元疾苦駢。雲臺終日晝，青簡為誰編。
    行路難何有，招尋興已專。由來具飛橶，暫擬空鳴弦。身許雙峰寺，門求七祖禪
    。落帆追宿昔，衣褐向真詮。安石名高晉（原注：鄭高簡，得謝太傅之風），昭
    王客赴燕（原注：李宗親，有燕昭之美。燕，周之裔）。途中非阮籍，查上似張
    騫。披拂（一作晤，晉作豁）雲寧在，淹留景不延。風期終破浪，水怪莫飛涎。
    他日辭神女，傷春怯杜鵑。淡交隨聚散，澤國遶迴旋。本自依迦葉，何曾藉偓佺
    。爐峰生轉眄，橘井尚高褰。東走窮歸鶴，南征盡跕鳶。晚聞多妙教，卒踐塞前
    愆。顧愷丹青列，頭陀琬琰鐫。眾香深黯黯，幾地肅芊芊。勇猛為心極，清羸任
    體孱。金篦空刮眼，鏡象（一云平等）未離（一云難）銓。
  寄峽州劉伯華使君四十韻
  秋野五首
  課小豎鋤斫舍北果林枝蔓穢淨訖移床三首
  八月十五夜月二首（卷二○（四）一七五○）
    其一（頁一七五○）
    滿目飛明鏡，歸心折大刀。轉蓬行地遠，攀桂仰天高。水路疑霜雪，林棲見羽毛
    。此時瞻白兔，直欲數秋毫。
    其二（頁一七五一）
    稍下巫山峽，猶銜白帝城。氣沉全浦暗，輪仄半樓明。刁斗皆催曉，蟾蜍且自傾
    （一作清）。張弓倚殘霞，不獨漢家營。
  十六夜玩月（卷二○（四）一七五二）
    舊挹金波爽，皆傳玉露秋。關山隨地闊，河漢近人流。谷口樵歸唱，孤城笛起愁
    。巴童渾不寐，半夜有行舟。
  十七夜對月
  自瀼西荊扉且移居東屯茅屋四首（卷二○（四）一七四六）
    其一（頁一七四六）
    白鹽危嶠北，赤甲古城東。平地一川穩，高山四面同。煙霜淒野日，（禾亢）稻
    熟天風。人事傷蓬轉，吾將守桂叢。
    其二（頁一七四六）
    東屯復瀼西，醫蓊住清溪。來往皆（一作兼）茅屋，淹留為稻畦。市喧宜近利，
    林僻此無蹊。若訪衰翁語，須令賸客迷。
    其三（頁一七四七）
    道北馮都使，高齋見一川。子能渠細石，吾亦沼清泉。枕帶（一作席）還相似，
    柴荊即有焉。斫畬應費日，解纜不知年。
    其四（頁一七四八）
    牢落西江外，參差北戶開。久遊巴子國（吳作宅），臥病楚人山。幽獨移佳境，
    清深隔遠關。寒空見鴛鷺，迴首憶（一作想）朝班。
  社日兩篇
  解悶十二首（卷一七（四）一五一一）
　　其一（頁一五一一）
    草閣柴扉星散居，浪翻江黑雨飛初。山禽引子哺紅果，溪女（趙定作女，一作友
    ）得錢留白魚。
    其二（頁一五一二）
    商胡離別下揚州，憶上西（一作蘭）陵故驛樓。為問淮南米貴賤，老夫乘興欲東
    遊（一作流）。
    其三（頁一五一二）
    一辭故國十經秋，每見秋瓜憶故丘（一作侯，非）。今日南（一作東）湖采薇蕨
    ，何人為覓鄭瓜（一作袁，非）州？　　
    其四（頁一五一三）
    沈范早知何水部，曹劉不待薛郎中。獨當省署開文苑，兼泛滄浪學釣翁。
    其五（頁一五一四）
    李陵蘇武是吾師，孟子論文更不疑。一飯未曾留俗客，數篇今見古人詩。
    其六（頁一五一四）
    復憶襄陽孟浩然，清詩句句盡堪傳。即今耆舊無新語，漫釣槎（當作查）頭縮頸
    （一作項）（魚扁）。
    其七（頁一五一五）
    陶冶性靈存（一作在）底物，新詩改罷自長吟。熟知二謝將能事，頗學陰何苦用
    心。
    其八（頁一五一六）
    不見高人王右丞，藍田丘壑蔓（一作漫）寒藤。最傳秀句寰區滿，未絕風流相國
    能。
    其九（頁一五一六）
    先帝貴妃今（一作俱）寂寞，荔枝還復入長安。炎方每續朱櫻獻，玉座應悲白露
    團。
    其一○（頁一五一七）
    憶過瀘戎摘荔枝，青楓隱映石逶迤。京華應（一作京中舊，今從陳無己本）見無
    顏色，紅顆酸甜只自知。
    其一一（頁一五一八）
    翠瓜碧李沉玉甃，赤梨蒲萄寒露成。可憐先不異枝蔓，此物娟娟長遠生。
    其一二（頁一五一八）
    側生野岸及江蒲（一作浦），不熟丹宮滿玉壺。雲（一作寒）壑布衣鮐背死，勞
    人（一作生）害（一作重）馬翠眉須（一作疏）。
  洞房（卷一七（四）一五一九）
    洞房環珮冷，玉殿起秋風。秦地應新月，龍池（一作蛇）滿舊宮。繫舟今夜遠，
    清漏往時同。萬里黃山北，園陵白露中。
  復愁十二首（卷二○（四）一七四一）
    其一（頁一七四一）
    人煙生處僻（盧本作僻處，一作遠處），虎跡過新蹄。野（骨鳥）（一作鶴，又
    作鷂，晉作雉）翻窺草，村船逆上溪。
    其二（頁一七四一）
    釣艇收緡盡，昏鴉（一作鷗）接翅稀（一作歸）。月生初學扇，雲細不成衣。
    其三（頁一七四二）
    萬骨尚戎馬（一作防寇），故園今若何？昔歸相識少，早已戰場多。
    其四（頁一七四二）
    身覺省郎在，家須農事歸。年深荒草徑，老恐失柴扉。
    其五（頁一七四二）
    金絲鏤（一作縷）箭鏃，皂尾製（一作掣）旗竿。一自風塵起，猶嗟行路難。
    其六（頁一七四二）
    胡虜何曾盛，干戈不肯休。閭閻聽小子，談笑（一作話）覓封侯。
    其七（頁一七四三）
    貞觀銅牙弩，開元錦獸張。花門小箭（一作前）好，此物棄沙場。
    其八（頁一七四三）
    今日翔麟馬，先宜駕鼓車。無勞問河北，諸將角（樊作擢，一作覺）榮華。
    其九（頁一七四四）
    任轉江淮粟，休添苑鼬兵。由來貔虎士，不滿鳳凰城。
    其一○（頁一七四五）
    江上亦秋色，火雲終不移。巫山猶錦樹，南國且黃鸝。
    其一一（頁一七四五）
    每恨陶彭澤，無錢對菊花。如今九日至，自覺酒須賒。
    其一二（頁一七四五）
    病減詩仍拙，吟多意有餘。末看江總老，猶被（仇注：疑作佩）賞時魚。
  孤雁（卷一七（四）一五三○）
    孤雁不飲啄，飛鳴聲（一作聲聲飛）念群。誰憐一片影，相失萬重雲。望盡（一
    作斷）似猶見，哀多如更（一作更復）聞。野鴉無意緒，鳴噪亦（一作自）紛紛
    。
  鷗（卷一七（四）一五三一）
    江浦寒鷗戲，無他亦自饒。卻思翻玉羽，隨意點青（盧作青，舊作春）苗。雪暗
    還須浴（一作落），風生一任飄。幾群滄海上，清影日蕭蕭。
  猿
  （鹿几）（音憂）■
  雞
  黃魚
  小白
  秋清（卷一九（四）一七二四）
    高秋蘇肺（一作病）氣，白髮自能梳。藥餌憎加減，門庭悶掃除。杖藜還客拜，
    愛竹遣兒書。十月江平穩，輕舟進所如。
  秋峽
  曉望
  日暮（卷二○（四）一七五四）
    牛羊下來久（或作夕），各已閉柴門。風月自清夜，江山非故園。石泉流暗壁，
    草露滴（一作滿）秋根（一作原）。頭白燈明裏，何須花燼繁。
  暝
  晚
  夜
  九月一日過孟十二倉曹十四主簿兄弟
  孟倉曹步趾領新酒醬二物滿器見遺老夫
  送孟十二糙曹赴東京選
  憑孟倉曹將書覓土婁舊莊（卷二○（四）一七六○）
    平居喪亂後，不到洛陽岑。為歷雲山間，無辭荊棘深。北風黃葉下，南浦白頭吟
    。十載江湖客，茫茫遲暮心。
  小園（卷二○（四）一七七九）
    由來巫峽水，本是楚人家。客病留因藥，春深買為花。秋庭風落果，瀼岸雨頹沙
    。問俗營寒事，將詩待物華。
  寒雨朝行視園樹
  晚晴吳郎見過北舍（卷二○（四）一七六三）
    圃畦新雨潤，愧子廢鉏來。竹杖交頭拄，柴扉掃（一作隔）徑開。欲棲群鳥亂，
    未去小童催。明日重陽酒，相迎自（酉發）醅。
  九日五首（卷二○（四）一七六四）
　　其一（頁一七六四）
    重陽獨酌杯中酒，抱病起（一作獨，一作豈）登江上臺。竹葉於人既無分，菊花
    從此不須開。殊方日落玄猿哭，舊國霜前白雁來。弟妹蕭條各何在（一作往）？
    干戈衰謝兩相催。
    其二（頁一七六四）
    舊日重陽日，傳杯不放杯。即今蓬鬢改，但愧菊花開。北闕心長戀，西江首獨迴
    。茱萸（一作萸房）賜朝士，難得一枝來。
    其三（頁一七六五）
    舊與蘇司業，兼隨鄭廣文。采花香泛泛（一作簇簇，一云漠漠），坐客醉紛紛。
    野樹敧（一作歌）還倚，秋砧醒卻聞。歡娛兩冥漠（一作寞），西北有孤雲。
    其四（頁一七六五）
    故里樊川菊，登高素滻源。他時一笑（一作醉）後，今日幾人存？巫峽蟠江路，
    終南對國門。繫舟身萬里，伏枕淚雙痕。為客裁烏帽，從兒具綠樽。佳辰對（一
    作帶）群盜，愁絕更堪（一作誰）論？
  簡吳郎司法
  又呈吳郎（卷二○（四）一七六二）
    堂前撲棗任西鄰，無食無兒一婦人。不為困窮寧有此，祇緣恐懼轉須親。即防（
    一作知）遠客雖多事，便（一作使）插疏籬卻任（一作甚）真。已訴徵求貧到骨
    ，正思戎馬淚盈巾。
　  昌案：參見〈秋野五首〉其一（卷二○（四）一七三二）：
    秋野日疏（舊作蔬，非。一作荒）蕪，寒江動碧虛。繫舟蠻井絡（一作路。黃生
    作落），卜宅楚村墟。棗熟從（一作行）人打，葵荒欲自鋤。盤孫老夫食，分簡
    及溪（一作樵）魚。
  覃山人隱居
  柏學士茅屋
  題柏大兄弟山居屋壁二首
  寄柏學士林居
  寄從孫崇簡
  季秋蘇五弟纓江樓夜宴崔十三評事韋少府姪三首（卷二○（四）一七七五）
    其一（頁一七七五）
    峽險江驚急，樓高月迥明。一時今夕會，萬里故鄉情。星落黃姑渚，秋辭白帝城
    。老人困病酒，堅坐看君傾。
    其二（頁一七七六）
    對月那無酒？登樓況有江。聽歌驚白鬢，笑舞拓秋窗。樽蟻添相續，沙鷗並一雙
    。盡憐君醉倒，更覺片（一作我）心降。
    其三（頁一七七六）
    明月生長好，浮雲薄漸（一作暫）遮。悠悠照遠（一作邊）塞，悄悄憶京華。清
    動杯中物，高隨海上槎。不眠瞻白兔，百過落烏鴉。
  戲寄崔評事表姪蘇五表弟韋大少府諸姪
  奉賀陽城郡王太夫人恩加鄧國太夫人
  送田四弟將軍夔州柏中丞命起居江陵節度陽城郡王衛公幕
  寄杜位（卷一八（四）一五九六）
    原注：頃者與位同在故嚴尚書幕。
    寒日經簷短，窮猿失木悲。峽中（一作筵）為客久（一作恨），江上（一作並）
    憶君時。天地身何在（一作往），風塵病敢辭。封書兩行淚，霑灑裛新詩。
  玉腕騮
  季秋江村
  傷秋（卷二○（四）一七八二）
    村（一作林）僻來人少，山長去鳥微。高秋收畫（一作藏羽）扇，久客掩柴（一
    作荊）扉。懶慢頭時櫛，艱難帶減圍。將軍思（一作猶）汗馬，天子尚戎衣。白
    蔣風飆脆，殷檉曉夜稀。何年滅（一作減）豺虎，似有故園歸。
  即事（卷二○（四）一七八二）
    天畔群山孤草亭，江中風浪雨冥冥。一雙白魚不受釣，三寸黃甘猶自青。多病馬
    （一作長）卿無日起，窮途阮籍幾時醒。未聞細柳散金甲，腸斷秦川（一作州，
    非）流濁涇。
  耳聾（卷二○（四）一七八四）
    生年鶡冠子，歎世鹿皮翁。眼復幾時暗，耳從前月聾。猿鳴秋淚缺，雀噪晚愁空
    。黃落驚山樹，呼兒問朔風。
  獨坐二首（卷二○（四）一七八四）
    其一（頁一七八四）
    竟日雨冥冥，雙崖洗更青（一作清）。水花寒落岸，山鳥暮過庭。暖老思（一作
    須）燕玉，充饑憶楚萍。胡笳在樓上，哀怨不堪聽。
    其二（頁一七八五）
    白狗斜臨北，黃牛更在東。峽雲常照夜，江日（一作月）會兼風。曬藥安垂老，
    應門試小童。亦知行不逮，苦恨耳多聾。
  雲
  月
  雨四首
  戲作俳諧體遣悶二首（卷二○（四）一七九三）
    其一（頁一七九三）
    異俗吁可怪，斯人難並居。家家養烏鬼，頓頓食黃魚。舊識能（一作難）為態，
    新知已暗疏。治生且耕鑿，只有不關（一作開）渠。
    其二（頁一七九四）
    西歷青羌（土反）（一作板），南留白帝城。於菟（一作穀於）侵客恨，粔籹作
    人情。瓦卜傳神語，畬田費火耕（一作聲）。是非何處定，高枕笑浮生。
  昔遊（卷二○（四）一七九五）
    昔謁華蓋君，深求洞宮腳（陳作綠袍崑玉腳）。玉（陳作人）棺已上天，白日亦
    寂（一作冥）寞。暮升艮岑（一作峰）頂，巾几猶未卻。弟子四五人，入來淚俱
    落。於時遊名山，發軔在遠壑。良（賣見）違夙願，含悽（一作淒）向寥廓。林
    昏罷幽磬，竟夜伏石閣。王喬下天壇，微月映皓鶴。晨溪響（一作嚮）虛駃（一
    作駛），歸徑行已昨。豈辭清鞋胝，悵望（一作惆悵）金匕藥。東蒙赴舊隱，尚
    憶同志樂。伏（一作休）事董先生，於今獨蕭索。胡為客關塞，道意久衰薄。妻
    子亦何人，丹砂負前諾。雖悲髮鬒變（吳本作髮變鬒，一云鬢髮變），未憂筋力
    弱。杖（一作扶）藜望清秋，有興入廬霍。
  東屯月夜（卷二○（四）一七六九）
    抱病漂萍老，防邊舊穀屯。春農親異俗，歲月在衡門。青女霜楓重，黃牛峽水喧
    。泥留虎鬥跡，月掛客愁村。喬木澄稀影，輕雲倚細根。數驚聞雀噪，暫說想猿
    蹲。日轉東方白，風來北斗昏。天寒不成寐（一作寢），無夢寄（一作有）歸魂
    。
  從驛次草堂復至東屯茅屋二首
  暫往白帝復還東屯
  茅屋檢校收稻二首
  刈稻了詠懷
  東屯北崦（卷二○（四）一七七一）
    盜賊浮生困，誅求異俗貧。空村唯見鳥，落日未（一作不）逢人。步壑風吹面，
    看松露滴身。遠山回白首，戰地有黃塵。
  大曆二年九月三十日（卷二○（四）一七八七）
    為客無時了，悲秋向夕終。瘴餘夔子國，霜薄楚王宮。草敵虛嵐翠，花禁冷縪（
    一作蕊）紅。年年小搖落，不與故園同。
  十月一日
  孟冬
  反照（卷二○（四）一七三八）
    反照開巫峽，寒空半有無。已低魚腹暗，不盡白鹽孤。荻岸如秋水，松門似畫圖
    。牛羊識僮僕，既夕應傳呼。
  向夕（卷二○（四）一七三九）
    畎畝孤城外，江村亂水中。深山催短景，喬木易高風。鶴下雲汀（一作河）近，
    雞棲草屋同。琴書散明燭，長夜始堪終。
  朝二首（卷二○（四）一七九一）
    其一（頁一七九一）
    清旭楚宮南，霜空萬嶺含。野人時獨往，雲木曉相參。俊鶻無聲過，饑烏下食貪
    。病身終不動，搖落任江潭。
    其二（頁一七九二）
    浦帆晨初發，郊扉冷未開。林（一作村）疏黃葉墜，野靜白鷗來。礎潤休全濕，
    雲晴欲半迴。巫山終可怪，昨夜有奔雷。
  夜二首（卷二○（四）一七九○）
    其一（頁一七九○）
    向（海鹽劉氏作向，舊作白）夜月休弦，燈花半委（一作委半）眠。號山無定鹿
    ，落樹有驚蟬。暫憶江東鱠，兼懷雪下船。蠻歌犯星起，空（一作重）覺在天邊
    。
    其二（頁一七九一）
    城郭悲笳暮，村墟過翼稀。甲兵年數久，賦斂夜深歸。暗樹依巖落，明河繞塞微
    。斗斜人更望，月細鵲休飛。
  雷
  悶（卷二○（四）一七九○）
    瘴癘浮三蜀，風雲暗百蠻。卷簾唯白水，隱几亦青山。猿捷長難見，鷗輕故不還
    。無錢從滯客，有鏡巧催顏。
  大覺高僧蘭若
  謁真諦寺禪師（卷二○（四）一八○二）
    蘭若山高處，煙霞嶂幾重。凍（一作冷）泉依細石，晴雪落長松。問法看詩妄（
    一作忘），觀身向酒慵。未能割妻子，卜宅近前峰。
  上卿翁請修武侯廟遺像缺落時崔卿權夔州
  奉送卿二翁統節度鎮軍還江陵（卷二○（四）一八○四）
    火旗還錦纜，白馬出江城。嘹戾吟（一作鳴）笳發，蕭條別浦清。寒空巫峽曙，
    落日渭陽情。留滯嗟衰疾，何時見息兵。
  久雨期王將軍不至（卷二○（四）一八○四）
    天（一作山）雨蕭蕭滯（一作帶）茅屋，空山無以慰幽獨。銳頭將軍來何遲，令
    我心中苦不足。數看黃霧亂玄雲，時聽嚴風折喬木。泉源泠泠雜猿（犬穴），泥
    濘（一作滓）漠漠飢鴻鵠。歲暮窮陰耿未已，人生會面難再得。憶爾腰下鐵絲箭
    ，射殺林中雪色鹿。前者坐皮因問毛，知子歷險人馬勞。異獸如飛星宿落，應弦
    不礙蒼山高。安得突騎只五千，崒然眉骨皆爾曹。走平亂世相催促，一豁明主正
    鬱陶。恨（作憶）昔范增碎玉斗，未（一作來）使吳兵著白袍。昏昏閶闔閉氛祲
    ，十月荊南雷怒號。
  虎牙行（卷二○（四）一八○六）
　　秋（一作北）崩欻吸（晉作欻欻）吹南國，天地慘慘無顏色。洞庭揚波江漢迴，
    虎牙桐柱皆傾側。巫峽陰岑朔漠氣，峰巒窈窕溪谷黑。杜鵑不來猿（犬穴）寒（
    一作啼），山鬼幽陰霜雪（一作雪霜）逼。楚老長嗟憶炎瘴，三尺角弓兩斛力。
    壁立石（一作古）城橫塞起，金錯旌竿滿雲直。漁陽突騎獵青丘，犬戎鎖甲圍（
    一作聞）丹極。八荒十年防盜賊，征戍誅求寡妻哭。遠客中宵淚霑臆。
  錦樹行（卷二○（四）一八○八）
    今日苦短昨日休，歲云暮矣增離憂。霜凋碧樹作（一作行，一作待）錦樹，萬壑
    東逝無停留。荒戍之城石色古，東郭老人住青丘。飛書白帝營斗粟，琴瑟几杖柴
    門幽。青（一作春）草萋萋盡枯死，天馬（一作與驥）跛（一作跂）足隨氂牛。
    自古聖賢多薄命，姦雄惡少皆封（一作封公）侯。故國三年一消息，終南渭水寒
    悠悠。五陵豪貴反顛倒，鄉里小兒狐白裘。生男墮地要膂力，一生（一作生女）
    富貴傾邦國。莫愁父母少黃金，天下風塵兒亦得。
  自平（卷二○（四）一八○九）
    自平中官（舊作宮中，一作中宮，東坡定作中官）呂太一，收珠南海千餘日。近
    供生犀翡翠稀，復恐征戍（一作戎）干戈密。蠻溪豪族小（一作山）動搖，世封
    刺史非時（一作常）朝。蓬萊殿前（一作裏）諸主將，才如伏波不得驕。
  寄裴施州
  鄭典設自施州歸
  寫懷二首
  可歎
  觀公孫大娘弟子舞劍器行並序（卷二○（四）一八一五）
    　　大曆二年十月十九日，夔州別駕元持（一作特）宅，見臨潁李十二娘舞劍器
    ，壯其蔚跂。問其所師（一本此下有答字），曰：「余公孫大娘弟子也。」開元
    三載，余尚童稚，記於郾城，觀公孫氏舞劍器、渾脫，瀏灕頓挫，獨出冠時。自
    高頭宜春、梨園二伎（一作教）坊內人，洎外供奉舞女（從《英華》，他本無舞
    女字）曉是舞者，聖文神武皇帝初，公孫一人而已。玉貌錦（一作繡）衣，況余
    白首，今茲弟子，亦匪盛顏。既辨其由來，知波瀾莫二。撫事慷慨，聊為〈劍器
    行〉。昔（一作往）者吳人張旭，善草書書帖，數嘗於鄴縣見公孫大娘舞西河劍
    器，自此草書長進。豪蕩感激，即公孫可知矣。
    昔有佳人公孫氏，一舞劍器動四方。觀者如山色沮喪，天地為之久低昂。（火霍
    ）如羿射九日落，矯如群帝驂龍翔。來（一作末）如雷霆收震怒，罷如江海凝清
    光。絳脣珠袖兩寂寞，晚（陳作脫，一作況）有弟子傳芬芳。臨潁美人在白帝，
    妙舞此曲神揚揚。與余問答既有以，感時撫事增惋傷。先帝（一作皇）侍女八千
    人，公孫劍器初第一。五十年間似反掌，風塵澒洞（一作傾動）昏王室。梨園弟
    子散如煙。女樂餘姿映寒日。金粟堆南墓已拱，瞿唐石城草（一作暮）蕭瑟。玳
    筵急管曲復終，樂極哀來月東出。老夫不知其所往，足繭荒山轉愁疾（一作寂）
    。
  冬至（卷二一（四）一八二三）
    年年至日長為客，忽忽窮愁泥殺人。江上形容吾獨老，天涯（一作邊）風俗自相
    親。杖藜雪後臨丹壑，鳴玉（一作明主）朝來散紫宸。心折此時無一寸，路迷何
    處是（一作見）三秦。
  小至（卷一八（四）一五六七）
    天時人事日相催，冬至陽生春又來。刺繡五紋（一作文）添弱線，吹葭六琯動飛
    （一作浮）灰。岸容待臘將舒柳，山意衝寒欲放（一作破）梅。雲物不殊鄉國異
    ，教兒且覆掌中杯。
  柳司馬至
  別李義
  送高司直尋封閬州
  奉送韋中丞之晉赴湖南
  送鮮于萬州遷巴州
  奉送十七舅下邵桂（卷一八（四）一五八○）
    絕域三冬暮，浮生一病身。感深辭舅氏，別後見何人。縹緲蒼梧帝，推遷孟母鄰
    。昏昏阻雲水，側望苦傷神。
  舍弟觀自藍田取妻子到江陵喜寄三首（卷二一（四）一八四一）
    其一（頁一八四一）
    汝迎妻子達荊州，消息真傳解我憂。鴻雁影來連峽內，鶺鴒飛急到沙頭。嶢關險
    路今虛遠，禹鑿寒江正穩流。朱紱即當隨綵（益鳥），青春不假報黃牛。
    其二（頁一八四二）
    馬度（一作瘦）秦山（一作關）雪正深，北來肌骨苦寒侵。他鄉就我生春色，故
    國移居見客心。歡劇（一作賸欲）提攜如意舞，喜多行坐〈白頭吟〉。巡簷索共
    （一作近）梅花笑，冷蕊（一作落）疏枝半不禁。
    其三（頁一八四三）
    庾信羅含俱有宅，春來秋去作誰家。短牆若在從殘草，喬木如存可假花。卜築應
    同蔣詡徑，為園須似邵平瓜。比年（一作因）病（一作斷）酒開涓滴，弟勸兄酬
    何怨嗟。
  夜歸
  前苦寒行二首
  後苦寒行二首
  晚晴
  復陰
  峽隘（卷一九（四）一七二六）
    聞說江陵府，雲沙靜（一作淨）眇然。白魚如切玉，朱橘不論錢。水有遠湖樹，
    人今何處船。青山各在（一作若）眼，卻望峽中天。
　江漲
~t52fkx2l20;
７６８  戊申　代宗　大曆三　閏六月
~t48fm3x2l20;
　■魚朝恩所作章敬寺。　徵李泌於衡山。　追謚齊王倓為承天皇帝。　幽州
    將殺節度使，詔即知希彩知留後。  鳳翔都將李晟破吐蕃。
　▲杜甫五十七歲。正月中旬，去夔出峽。臨去，以瀼西果園贈南卿兄。三月
      ，至江陵。夏日，暫如外邑。留江陵數月，頗不得意。秋末，移居公安
      縣。遇顧誡奢﹑李晉肅（賀父）及僧太易，留憩公安數月。歲晏，至岳
      州。
  【詩】
  元日示宗武﹑又示宗武
  遠懷舍弟穎觀等
  續得觀書迎就當陽居止正月中旬定書三峽
  太歲日
  人日二首（卷二一（四）一八五五）
    其一（頁一八五五）
    元日到人日，未有不陰時。冰雪鶯難至，春寒花較遲。雲隨白水落，風振紫山悲
    。蓬鬢稀疏久，無勞比素絲。
    其二（頁一八五六）
    此日此時人共得，一談一笑俗相看。樽前柏葉休隨酒，勝裏金花巧耐寒。佩劍衝
    星聊暫拔，匣琴流水自須彈。早春重引江湖興，直道無憂行路難。
  喜聞盜賊總退口號五首（卷二一（四）一八五七）
    其一（頁一八五七）
    蕭關隴水入官軍，青海黃河卷塞雲。北極（晉作闕）轉愁（一作深）龍虎氣，西
    戎休縱犬羊群。
    其二（頁一八五八）
    贊普多教使入秦，數通和好止（一作尚）煙塵。朝廷忽用歌舒將，殺伐虛悲公主
    親。
    其三（頁一八五八）
    崆峒西極（一作北）過崑崙，駝馬由來擁國門。逆氣數年吹路斷，蕃人聞道漸星
    奔。
    其四（頁一八五八）
    勃律天西采玉河，堅昆碧碗最來多。舊隨漢使千堆寶，少（一作小）答胡（晉作
    朝）王萬匹羅。
    其五（頁一八六○）
    今春喜氣滿乾坤，南北東西拱至尊。大曆三（一作二）年調玉燭，玄元皇帝聖雲
    孫。
  送大理封主簿五郎親事不合卻赴通州主簿前閬州賢子余與主簿平章鄭
　　氏女子垂欲納采鄭氏伯父京書至女子已許他族親事遂停
  將別巫峽贈南卿兄瀼西果園四十畝
  大歷三年春白帝城放船出瞿唐峽久居夔府將適江陵漂泊有詩凡四十韻
  巫山縣汾州唐使君十八弟宴別兼諸公攜酒樂相送率題小詩留於屋壁
  敬寄族弟唐十八使君
  春夜峽州田侍御長史津亭留宴得筵字
  泊松滋江亭
  行次古城店泛江作不揆鄙拙奉呈江陵幕府諸公
  乘雨入行軍六弟宅
  上巳日徐司錄林園宴集
  宴胡侍御書堂
  書堂飲既夜復邀李尚書下馬月下賦絕句
  奉送蘇州李二十五長史丈之任
  暮春江陵送馬大卿公恩命追赴闕下
  和江陵宋大少府暮春雨後同諸公及舍弟宴書齋
  暮春陪李尚書李中丞過鄭監湖亭泛舟得過字
  宇文晁崔彧重泛鄭監前湖
  歸雁
  短歌行贈王郎司直（卷二一（四）一八八五）
    王郎酒酣拔劍斫地歌莫哀，我能拔爾抑塞磊落之奇才。豫章（一作樟）翻風白日
    動，鯨魚跋浪滄溟開。且脫劍佩休徘徊。西得諸侯棹錦水，欲向何門趿（一作颯
    ）珠履。仲宣樓頭春色（一作已）深，青眼高歌望吾子。眼中之人吾老矣。
  憶昔行送向卿進奉端午御衣之上都
  夏日楊長寧宅送崔侍御常正字入京得深字
  夏夜李尚書筵送宇文石首赴縣聯句
  多病執熱奉懷李尚書
  水宿遣興奉呈群公（卷二一（四）一八九四）
    魯鈍仍多病，逢迎遠復迷。耳聾須畫字，髮短不勝■。澤國雖勤雨，炎天竟淺泥
    。小江還積浪，弱纜且長堤。歸路非關北，行舟卻向西。暮年漂泊恨，今夕（一
    作久客）亂離啼。童稚頻書札，盤飧詎（俗本作具）糝藜。我行何到此，物理直
    難齊。高枕翻星月，嚴城疊鼓鼙。風號聞虎豹，水宿伴鳧鷖。異縣驚虛往，同人
    惜解攜。蹉跎長泛（益鳥），展轉屢鳴雞。嶷嶷瑚璉器，陰陰桃李蹊。餘波期救
    涸，費日苦輕齎。杖策門闌邃，肩輿羽翮低。自傷甘賤役，誰愍強幽棲。巨海能
    無釣，浮雲亦有梯。勳庸思樹立，語默可端倪。贈粟囷應指，登橋柱必題。丹心
    老未折，時訪武陵溪。
  遣悶（卷二一（四）一八九六）
    地闊平沙岸，舟虛小洞房。使塵來驛道，城日避烏檣（一作牆）。暑雨留蒸濕，
    江風借夕涼。行雲星隱見，疊浪月光芒。螢鑒緣帷徹，蛛絲罥鬢長。哀箏猶憑几
    ，鳴笛竟霑裳。倚著如秦贅，過逢類楚狂。氣衝看劍匣，穎脫撫錐囊。妖孽關東
    臭，兵戈隴右瘡。時清疑武略，世亂跼文場。餘力浮於海，端憂問彼蒼。百年從
    萬事，固國耿難忘。
  江邊星月二首
  舟月對驛近寺（卷二一（四）一九○○）
    更深不假燭，月朗自明船。金剎青楓外，朱樓白水邊。城烏啼眇眇，野鷺宿娟娟
    。皓首江湖客，鉤簾獨未眠。
  舟中
  江陵節度使陽城郡王新樓成王請嚴侍御判官賦七字句同作（卷二一（四）一九○一
    ）
    樓上炎天冰雪生，高飛燕雀賀新成。碧窗宿霧濛濛濕，朱栱浮雲細細輕。仗鉞褰
    帷瞻具美，投壺散帙有餘清。自公多暇延參佐，江漢風流萬古情。
　又作此奉衛王（卷二一（四）一九○三）
    西北樓成雄楚都，遠開山嶽散江湖。二儀清濁還高下，三伏炎蒸定有無。推轂幾
    年惟鎮靜，曳裾終日盛文儒。白頭授簡焉能賦，愧似相如為大夫。
  秋日荊南述懷三十韻（卷二一（四）一九○四）
    昔承推獎分，愧匪艇生材。遲暮宮臣忝，艱危袞職陪。揚鑣（樊作鞭）隨日馭，
    折檻出雲臺。罪戾寬猶活，干戈塞未開。星霜玄鳥變，身世白駒催。伏枕因超忽
    ，扁舟任往來。九鑽巴噀火，三蟄楚祠雷。望帝傳應實，昭王問不迴。蛟螭深作
    橫，豺虎亂雄猜。素業行已矣，浮名安在哉。琴烏曲怨憤，庭鶴舞摧穨。秋水（
    一作雨）漫湘竹（一作水），陰風過嶺梅。苦搖求食尾，常曝報恩鰓。結舌防讒
    柄，探腸有禍胎。蒼茫步兵哭，展轉仲宣哀。饑藉家家米，愁徵處處杯。休為貧
    士歎，任受眾人（口台）。得喪初難識，榮哭畫易該。差池分組冕，何沓起蒿萊
    。不必伊周地，皆登（吳作知）屈宋才。漢庭和異域，晉史坼（一作拆）中台。
    霸業尋常體，宗臣忌諱災。群公紛戮力，聖慮窅（樊作睿）徘徊。數見銘鐘鼎，
    真宜法斗魁。願聞鋒鏑鑄，莫使棟梁摧，磐石圭多剪，凶門轂少推。垂旒資穆穆
    ，祝網但恢恢。赤雀翻然至，黃龍詎（一作不）假媒。賢非夢傅野，隱類鑿顏坏
    。自古江湖客，冥心若死灰。
  秋日荊南送石首薛明府辭滿告別奉寄薛尚書頌得敘懷斐然之作三十韻
  獨坐（卷一四（三）一一七五）
    悲秋（一作愁）迴百首，倚杖背孤城。江斂洲渚出，天虛風物清。滄溟恨（一作
    服，非）衰謝，朱紱負平生。仰羨黃昏鳥，投林羽翮輕。
  暮歸
  江漢（卷二三（五）二○二九）
    江漢思歸客，乾坤一腐儒。片雲天共遠，永夜月同孤。落日心猶壯，秋風病欲蘇
    （一作疏）。古來存老馬，不必取長途。
  地隅（卷二三（五）二○三○）
    江漢山重阻，風雲地一隅。年年非故物，處處是窮途。喪亂秦公子，悲涼（一作
    秋）楚大夫。平生心已折，行路日荒蕪。
  哭李尚書﹑重題
  哭李常侍嶧二首
  舟中出江陵南湘奉寄鄭少尹審
  移居公安山館
  醉歌行贈公安顏十少府請顧八分題壁
  送顧八分文學適洪吉州
  移居公安敬贈衛大郎
  官亭夕坐戲簡顏十少府
  公安送韋二少府匡贊
  公安縣懷古（卷二二（五）一九三○）
    野曠呂蒙營，江深劉備城。寒天催日短，風浪與雲平。灑落君臣契，飛騰戰伐名
    。維舟倚前浦，長嘯一含情。
  宴王使君宅題二首
  呀（骨鳥）行（卷二二（五）一九三一）
    病鶻孤飛俗眼醜，每夜江邊宿衰柳。清秋落日（《英華》作月）已側身，過雁歸
    鴉錯迴首。緊腦雄姿迷所向，疏翮稀毛不可狀。彊神非（舊作迷）復皂雕前，俊
    才早在蒼鷹上。風濤颯颯寒山陰，熊羆欲蟄（一作縶）龍蛇深。念爾此時有一擲
    ，失聲濺血非其心。
  送覃二判官
  公安送李二十九弟晉肅入蜀余下沔鄂
  留別公安大易沙門
  久客（卷二二（五）一九三六）
    羈旅知交態，淹留見俗情。衰顏聊自哂，小吏最相輕。去國哀王粲，傷時哭賈生
    。狐狸何足道，豺虎正縱橫。
  曉發公安
  冬深
  發劉郎浦
  別董頲
  夜聞觱篥（卷二二（五）一九四一）
    夜聞觱篥滄江上，衰年側耳情（黃生注：情字，疑作尋）所嚮。鄰舟一聽多感傷
    ，塞曲三更欻悲壯。積雪飛霜此夜寒，孤燈急管復風（一作奔）湍。君知天地（
    一作下）干戈滿，不見江湖（一作湘）行路難。
  歲晏行（卷二二（五）一九四三）
    歲云暮矣多北風，瀟湘洞庭白雪（一作雲）中。漁父天寒網罟凍，莫徭射雁鳴桑
    弓。去年米貴闕軍食，今年米賤太傷農。高馬達官厭酒肉，此輩杼柚茅茨空。楚
    人重魚不重鳥（一作肉），汝休枉殺南飛鴻。況聞處處鬻男女，割慈忍愛還租庸
    。往日用錢捉私鑄，今許（一作來）鉛鐵和青銅。刻泥為之最易得，好惡不合長
    相蒙。萬國城頭吹畫角，此曲哀怨何時終。
  泊岳陽城下（卷二二（五）一九四五）
    江國踰千里，山城近（趙汸作近，舊作僅）百層。岸風翻夕浪，舟雪灑寒燈。留
    滯才難盡，艱危氣益增。圖南未可料，變化有（昆鳥）鵬。
　纜船苦風戲題四韻奉簡鄭十三判官泛
  登岳陽樓（卷二二（五）一九四六）
    01昔聞洞庭水，02今上岳陽樓。03吳楚東南坼，04乾坤日夜浮。05親朋無一字，
    老病有孤舟。06戎馬關山北，07憑軒涕泗流。
~t52fkx2l20;
７６９  己酉　代宗　大曆四
~t48fm3x2l20;
  ■子儀徙鎮邠寧。
　▲杜甫五十八歲。正月，自岳州至南嶽，遊道林二寺，觀宋之問題壁。宿青
      草湖，又宿白沙驛。過湘陰，謁’湘夫人祠。更泝流而上，以二月初抵
      鑿石浦，宿之。又過津口，次空靈岸。宿花石戌，次晚洲（在湘潭）。
      三月，抵潭州（湖南長沙）。發潭州，次白馬潭，入喬口。至銅官渚，
      阻風。發銅官，宿新康江口。次雙楓浦，遂抵衡州（湖南衡陽）。夏，
      畏熱，復回潭州。時蘇渙居江側，忽一日，訪公於舟中，公請渙誦詩，
      大賞異之，遂訂交焉。終歲在潭州。
  【詩】
  陪裴使君登岳陽樓（卷二二（五）一九四九）
    湖闊兼雲霧，樓孤屬晚晴。禮加徐孺子，詩接謝宣城。雪岸叢梅發，春泥百草生
    。敢違漁父問，從此更南征。
  發白馬潭（卷二二（五）一九七二）
    水生春纜沒，日出野船開。宿鳥行猶去，叢花（一作花叢）笑不來。人人傷白首
    ，處處接金杯。莫道新知要，南征且未迴。
  南征（卷二二（五）一九五○）
    春岸桃花水，雲帆楓樹林。偷生長避地，適遠更霑襟。老病南征日，君恩北望心
    。百年歌自苦，未見有知音。
  歸夢（卷二二（五）一九五○）
    道路時通塞，江山日寂寥。偷生唯一老，伐叛已三朝。雨急青楓暮，雲深黑水遙
    。夢魂（一作歸）歸未（一作亦）得，不用楚辭招。
  過南嶽入洞庭湖（卷二二（五）一九五一）
    洪波忽爭道，岸轉異江湖。鄂渚分雲樹，衡山引舳艫。翠牙穿裛蔣（一作槳），
    碧節吐（一作上）寒蒲。病渴身何去？春生力更無。壤童犁雨雪，漁屋架泥塗。
    敧側風帆滿，微冥水驛孤。悠悠回赤壁，浩浩略蒼梧。帝子留遺恨，曹公屈壯圖
    。聖朝光御極，殘孽駐艱虞。才淑隨廝養，名賢隱鍛鑪。邵平元入漢，張翰後歸
    吳。莫怪啼痕數，危檣逐夜烏。
  宿青草湖
  宿白沙驛（卷二二（五）一九五四）
    水宿仍餘照，人煙復此亭。驛邊沙舊白，湖外草新青。萬象皆春氣，孤槎自客星
    。隨波無限月（一作景，一作好），的的近南溟。
  湘夫人祠（卷二二（五）一九五五）
    肅肅湘妃廟，空牆碧水春。蟲書玉佩蘚，燕舞翠帷塵。晚泊登汀樹，微馨借（一
    作香惜）渚蘋。蒼梧恨不盡，染淚在叢筠。
  祠南夕望（卷二二（五）一九五六）
    百丈牽江色，孤舟泛日斜。興來猶杖履，目斷更雲沙。山鬼迷春竹，湘娥倚暮花
    。湖南清絕地，萬古一長嗟。
  上水遣懷（卷二二（五）一九五七）
    我衰太平時，身病戎馬後。蹭蹬多拙為，安得不皓首。驅馳四海內，童稚日餬口
    。但遇新少年，少逢舊親友。低頭下邑地，故人知善誘。後生血氣豪，舉動見老
    醜。窮迫挫曩懷，常如中風走。一紀出西蜀，於今向南斗。孤舟亂春華（一作草
    ），暮齒依蒲柳。冥冥九疑葬，聖者骨已（一作亦）朽。蹉跎陶唐人，鞭撻日月
    久。中間屈賈輩，讒毀竟自取。鬱悒（樊作悒，一作沒）二悲魂，蕭條猶在否。
    崷萃清湘石，逆行雜林藪。篙工密逞巧，氣若酣杯酒。歌謳互激越（一作遠），
    回斡明（一作相）受授。善（一作蓋）知應觸類，各藉穎脫手。古來經濟才，何
    事獨罕有。蒼蒼眾色晚，熊掛玄蛇吼。黃羆在樹顛，正為群虎守。羸骸將何適？
    履險顏益厚。庶與達者論，吞聲混瑕垢。
  遣遇（卷二二（五）一九五九）
    磬折辭主人，開帆駕洪濤。春水滿南國，朱崖雲日高。舟子廢寢食，飄風爭所操
    。我行匪利涉，謝爾從者勞。石間采蕨女，鬻市（一作菜）輸官曹。丈夫死百役
    ，暮返空村號。聞見事略同，刻剝及錐刀。貴人豈不仁，視汝如莠蒿。索錢多門
    戶，喪亂紛嗷嗷。奈何黠吏徒，漁奪成逋逃。自喜遂生理，花時甘（一作貰）縕
    袍。
  解憂
  宿鑿石浦
  早行
  過津口
  次空靈岸
  宿花石戍（卷二二（五）一九六五）
    午辭空靈岑，夕得花石戍。岸疏開闢水（一作山），木雜古今樹。地蒸南風盛，
    春熱西日暮。四序本平分，氣候何迴互。茫茫天造（一作地）間（一作開），理
    亂豈恆數。繫舟盤藤輪，杖策古樵路。罷人不在村，野圃泉自注。柴扉雖蕪沒，
    農器尚牢固。山東殘逆氣，吳楚守王度。誰能叩君門，下令減征賦。
  早發
  次晚洲
  野望（卷二二（五）一九七三）
    納納乾坤大，行行郡國遙。雲山兼五嶺，風壤帶三苗。野樹侵江闊，春蒲長雪消
    。扁舟空老去，無補聖明朝。
  入喬口（卷二二（五）一九七四）
    漠漠舊京遠，遲遲歸路賒。殘年傍水國，落日對春華。樹蜜早蜂亂，江泥輕燕斜
    。賈生骨已朽，悽惻近長沙。
  銅官渚阻風
  岳麓山道林二寺行
  清明二首（卷二二（五）一九六八）
    其一（頁一九六九）
    朝來新火起新煙，湖色春光淨客船。繡羽銜（一作衝）花他自得，紅顏騎竹我無
    緣。胡童結束還難有，楚女腰肢亦可憐。不見定王城舊處，長懷賈傅井依然。虛
    霑周（舊作焦）舉為寒食，實藉君平（一作嚴君）賣卜錢。鐘鼎山林各天性，濁
    醪粗飯任吾年。
    其二（頁一九七○）
    此身飄泊苦西東，右臂偏枯半耳聾。寂寂繫舟雙下淚，悠悠伏枕左書空。十年蹴
    踘將雛遠，萬里鞦韆習俗同。旅雁上雲歸紫塞，家人鑽火用青楓。秦城樓閣煙（
    一作鶯）花裏，漢主山河錦繡中。春水（一作風水）春來洞庭闊，白蘋愁殺白頭
    翁。
  發潭州（卷二二（五）一九七一）
    夜醉長沙酒，曉行湘水春。岸花飛送客，檣燕語留人。賈傅才未（俗本作何）有
    ，褚公書絕倫。名高（一作高名）前後事，回首一傷神。
  北風
  雙楓浦
  詠懷二首
  酬郭十五判官受（卷二二（五）一九八二）
    才微歲晚（一作老）尚虛名，臥病江湖春復生。藥裹關心詩總廢，花枝照眼句還
    成。只同燕石能星隕，自得隋（一作隨）珠覺夜明。喬口橘洲風浪促，驚帆（一
    作繫舟）何惜片時程。
　　附：郭受〈杜員外兄垂示詩因作此寄上〉（卷二二（五）一九八二）
    新詩海內流傳遍，舊德朝中（一作中朝）屬望勞。郡邑地卑饒霧雨，江湖天闊足
    風濤。松花（一作醪）酒熟旁看醉，蓮葉舟輕自學操。春興不知凡幾首，衡陽紙
    價頓能高。
  望嶽
  衡州送李大夫七文勉赴廣州
  回棹
  哭韋大夫之晉
  湘江宴餞裴二端公赴道州
  江閣臥病走筆寄呈崔盧兩侍御
  潭州送韋員外迢牧韶州（卷二二（五）一九九六）
    炎海韶州牧，風流漢署郎。分符先令望，同舍有輝光。百首多年疾，秋天昨夜涼
    。洞庭無過雁，書疏莫相忘。
    附：韋迢〈早發湘潭寄杜員外院長〉（頁一九九六）
    北風昨夜雨，江上早來涼。楚岫千峰翠，湘潭一葉黃。故人湖外客，白首尚為郎
    。相憶無南雁，何時有報章。
  酬韋韶州見寄（卷二二（五）一九九七）
    養拙江湖外，朝廷記憶疏。深慚長者轍，重得故人書。白髮絲難理（一作並），
    新詩錦不如。雖無南過雁，看取北來魚。
  樓上（卷二二（五）一九九七）
    天地空搔首，頻抽白玉簪。皇輿三極北，身事五湖南。戀闕勞肝肺，掄（一作論
    ）材愧杞柟。亂離難自救，終是老湘潭。
  千秋節有感二首（卷二二（五）一九九九）
    其一（頁一九九九）
    自罷千秋節，頻傷八月來。先朝常宴會，壯觀已塵埃。鳳紀編生日，龍池塹劫灰
    。湘川新涕淚，秦樹遠樓臺。寶鏡群臣得，金吾萬國迴。衢尊不重飲，白首獨餘
    哀。
    其二（頁二○○○）
    御氣雲樓敵，含風綵仗高。仙人張內樂，王母獻宮桃。羅襪紅蕖豔，金羈白雪毛
    。舞階銜壽酒，走索背（黃生欲作罥）秋毫。聖主他年貴，邊心此日勞。桂江流
    向北，滿眼送波濤。
  奉贈盧五丈參謀琚（卷二二（五）二○○一）
    原注：時丈人使自江陵，在長沙待恩旨，先支率錢米。
    恭惟同自出，妙選異高標。入幕知孫楚，披襟得鄭僑。丈人藉才地，門閥冠雲霄
    。老矣逢迎拙，相於契託饒。賜錢傾府待，爭米駐（一作貯）船遙。鄰好艱難薄
    ，（田亡）（一作氓）心杼柚焦。客星空伴使，寒水不成潮。素髮乾垂領，銀章
    破在腰。說詩能累夜，醉酒或連朝。藻翰唯牽率，湖山合動搖。時清非造次，興
    盡卻蕭條。天子多恩澤，蒼生轉寂寥。休傳鹿是那，莫信鵩如鴞。未解依依袂，
    還斟泛泛瓢。流年疲蟋蟀，體物幸鷦鷯。孤（俗作辜）負滄洲願，誰云晚見招。
  登舟將適漢陽
  惜別行送劉僕射判官（卷二二（五）二○○四）
    聞道南行市駿馬，不限匹數軍（一作官）中須。襄陽幕府天下異，主將儉省憂艱
    虞。祇收壯健勝鐵甲，豈因格鬥求龍駒。而今西北自反胡，騏驎蕩盡一匹無。龍
    媒真種在帝都，子孫未落東南（此從《英華》，他本作西南）隅。向非戎事備征
    伐，君肯辛苦越江湖？江湖凡馬多（焦頁）（卒頁），衣冠往往乘蹇驢。梁公富
    貴於身疏，號命明白人安居。俸錢時散士子盡，府庫不為驕豪虛。以茲報主寸心
    赤，氣卻西戎回北狄。羅網群馬（一作烏）籍（一作藉）馬多，意（一作氣）在
    （一作用）驅除（一作馳）出金帛。劉侯奉使光推擇，滔滔才略滄溟窄。杜陵老
    翁秋繫船，扶病相識長沙驛。強梳白髮提胡盧，手把（一作兼）菊花路旁摘。九
    州兵革浩茫茫，三嘆聚散臨重陽。當杯對客忍流涕（一作涕淚，一本有君字），
    不覺老夫神內傷。
  重送劉十弟判官
  湖中（一作南）送敬十使君適廣陵（卷二三（五）二○○七）
    相見各白頭，其如離別何。幾年一會面，今日復悲歌。少壯樂難得，歲寒心匪他
    。氣纏霜匣滿，冰置玉壺多。遭亂實漂泊，濟時曾琢磨。形容吾較老，膽力爾誰
    過。秋晚嶽增翠，風高湖湧波。騫騰訪知己，淮海莫蹉跎。
  晚秋長沙蔡五侍御飲筵送殷六參軍歸澧州覲省
  送盧十四弟侍御護韋尚書靈櫬歸上都二十四韻
  蘇大侍御渙訪江浦賦八韻紀異
  暮秋枉裴道州手札率爾遣興寄遞呈蘇渙侍御（卷二三（五）二○一六）
    久客多枉友朋書，素書一月凡一束。虛名但蒙寒暄（一作溫）問，泛愛不救溝壑
    辱。齒落未是無心人，舌存恥作窮途哭。道州手札適復至，紙長要自三過讀。盈
    把那須滄海珠，入懷本倚崑山玉。撥棄潭州百斛酒，蕪沒瀟（一作湘）岸千株菊
    。使我晝立煩兒孫，令我夜坐廢燈燭。憶子初尉永嘉去，紅顏白面花映肉。軍符
    侯印取豈遲，紫燕騄耳行甚速。聖朝尚飛戰鬥塵，濟世宜引英俊人。黎元愁痛會
    蘇息，戎狄跋扈徒逡巡。授鉞築壇聞意旨，頹綱漏網期彌綸。郭欽上書見大計，
    劉毅答詔驚群臣。他日更僕語不淺，明公論兵氣益振。傾壺簫管動（荊作動，一
    作理，一作黑）白髮，（人舞）劍霜雪吹青春。宴筵曾語蘇季子，後來傑出雲孫
    比。茅齋定王城郭門，藥物楚老漁商市。市北肩輿每聯袂，郭南抱甕亦隱几。無
    數將軍西第成，早作丞相東山起。鳥雀苦肥秋粟菽，蛟龍欲蟄寒沙水。天下鼓角
    何時休，陣前部曲終日死。附書與裴因示蘇，此生已愧須人扶。致君堯舜付公等
    ，早據要路思捐軀。
  奉贈李八丈曛判官
  別張十三建封
  奉送魏六丈佑少府之交廣
  北風
  幽人
  舟中夜雪有懷盧十四侍御弟（卷二三（五）二○三一）
    朔風吹桂水，大（一作朔）雪夜紛紛。暗度南樓月，寒深北渚雲。燭斜初近見，
    舟重竟無聞。不識山陰道，聽雞更憶君。
  對雪（卷二三（五）二○三二）
    北雪犯長沙，胡雲冷萬家。隨風且閒（一作開）葉，帶雨不成花。金錯囊垂（一
    作從，一作徒）罄，銀壺酒易賒。無人竭浮蟻，有待至昏鴉。
  冬晚送長孫漸舍人歸州
  暮冬送蘇四郎徯兵曹適桂州
  客從
  蠶穀行（卷二三（五）二○三六）
    天下郡國向萬城，無有一城無甲兵。焉得鑄甲作農器，一寸荒田牛得耕。牛盡耕
    （一有田字），蠶亦成，不勞烈士淚滂沱，男穀女絲行復歌。
  白鳧行（卷二三（五）二○三七）
    君不見黃鵠高于五尺童，化為白鳧似（一作象）老翁。故畦遺穗已蕩盡，天寒歲
    （一作日）暮波濤中。鱗介腥膻素不食，終日忍饑西復東。魯門鶢鶋亦蹭蹬，聞
    道于（一作如）今猶避風。
　朱鳳行（卷二三（五）二○三八）
    君不見瀟湘之山衡山高，山巔（一作巖）朱鳳聲（一作鳴）嗷嗷。側身長顧求其
    曹（從《英華》，一作群），翅垂口噤心勞勞（一作甚勞）。下愍百鳥在羅網，
    黃雀最小猶難逃。願分竹實及螻蟻，盡（一作忍）使鴟梟相怒號。
  登舟將適漢陽（卷二三（五）二○八八）
    春宅棄汝去，秋帆催客歸。庭疏尚在眼，浦浪已吹衣。生理飄蕩拙，有心遲暮違
    。中原戎馬盛，遠道素書稀。塞雁與時集，檣烏終歲飛。
~t52fkx2l20;
７７０  庚戌　代宗　大曆五
~t48fm3x2l20;
  ■魚朝恩伏誅。
　▲杜甫五十九歲。春，在潭州。正月二十一日，檢故帙，得高適上元二年人
      日見寄詩，因追酬一首，寄示漢中王瑀及敬超先。暮春，逢李龜年。四
      月，避亂入衡州。欲往郴州依舅氏崔偉，因至耒陽，時屬江漲，泊方田
      繹，半旬不得食。聶令馳書為致牛炙白酒。盛夏迴棹，秋至潭州，小憩
      ，遂遍別親友，泝湘而下，將出沔鄂，由襄陽轉洛陽迻邐歸長安。冬，
      竟以寓卒於潭岳間，旅殯岳陽。
  【詩】
  追酬故高蜀州人日見寄
  送重表姪王（石水）評事使南海
  小寒食舟中作（卷二三（五）二○六一）
    佳辰強飲（一作飯）食儀寒，隱几蕭條戴鶡冠。春水船如天上坐，老年花似霧中
    看。娟娟戲蝶過閒（一作開，非）幔，片片輕鷗下急湍。雲白山青萬餘里，愁看
    直（一作西）北是長安。
  清明
  風雨看舟前落花戲為新句（卷二三（五）二○五○）
    江上人家桃樹（一作李）枝，春寒細雨出疏籬。影遭碧水潛勾引，風（女石）紅
    花卻倒吹。吹花困懶（一作癲）傍舟楫，水光風力俱相怯。赤憎輕薄遮入（一作
    人）懷，珍重分明不來接。濕久飛遲半欲（一作日）高，縈沙惹草細於毛。蜜蜂
    蝴蝶生情性（一作住），偷眼蜻蜓避伯勞。
  奉贈蕭十二使君
  奉送二十三舅錄事崔偉之攝郴州
  送魏二十四司直充嶺南掌選崔郎中判官兼寄韋韶州
  送趙十七明府之縣　　　
  同豆盧峰貽主客李員外賢子棐知字韻
  歸雁二首（卷二三（五）二○五九）
    其一（頁二○五九）
    萬里衡陽雁，今年又北歸。雙雙瞻客上，一一背人飛。雲裏相呼疾，沙邊自宿稀
    。繫書元浪語，愁寂（一作絕）故山薇。
    其二（頁二○六○）
    欲雪違胡地，先花別楚雲。卻過清渭影，高起洞庭群。江南日色薰（從《杜臆》
    ，舊作曛），傷弓流落羽，行斷不堪聞。
  江南逢李龜年（卷二三（五）二○六○）
　　岐王宅裏尋常見，崔九堂前幾度聞。正是（《友議》作值）江南好風景，落花時
    節又逢君。
  燕子來舟中作（卷二三（五）二○六三）
    湖南為客動經春，燕子銜泥兩度新。舊入故園嘗（一作常）識主，如今社日遠看
    人。可憐絀處巢居（一作君）室，何異飄飄託此身。暫語船檣還起去，穿花貼（
    范德機云：善本作貼，一作落）水益霑巾。
  贈韋七贊善
  酬寇十侍御錫見寄四韻復寄寇
  入衡州
　逃難（卷二三（五）二○七三）
    五十白頭翁，南北逃世難。疏布纏枯骨，奔走苦不暖。已衰病方入，四海一塗炭
    。乾坤萬里內，莫見容身畔。妻孥復隨我，回首共悲歎。故國莽丘墟，鄰里各分
    散。歸路從此迷，涕盡湘江岸。
  白馬（卷二三（五）二○七三）
    百馬東北來，空鞍貫雙箭。可憐馬上郎，意氣今誰見。近時主將戮，中夜傷（一
    作商）於戰。喪亂死多門，嗚呼淚如霰。
　舟中苦熱遣懷奉呈陽中丞通簡臺省諸公
  江閣對雨有懷行營裴二端公
  題衡山縣文宣王廟新學堂呈陸宰
  聶耒陽以僕阻水書致酒肉療肌荒江詩得代懷興盡本韻至縣呈聶令
  過洞庭湖
  長沙送李十一銜（卷二三（五）二○九○）
    與子避地西康州，洞庭相逢十二秋。遠愧尚方曾賜履，竟非吾土倦登樓。久存膠
    漆應難並，一辱泥徒遂晚收。李杜齊名真忝竊，朔雲寒菊倍離憂。
  暮秋將歸秦留別湖南親友
  風疾舟中伏枕書懷三十六韻奉呈湖南親友（卷二三（五）二○九一）
    軒轅休製律，虞舜罷彈琴。尚錯雄鳴管，猶傷半死心。聖賢名古邈，羈旅病年侵
    。舟泊常依震，湖平早（一作半）見參。如聞馬融笛，若倚仲宣襟。故國悲寒望
    ，群雲慘歲陰。水鄉霾白屋（一作蜃），楓岸疊（一作壘）青岑。鬱鬱東炎瘴，
    濛濛雨滯淫。鼓迎非（一作方）祭鬼，彈落似鴞禽。興盡纔無悶，愁來遽不禁。
    生涯相汩沒，時物正（一作自）蕭森。疑惑樽中弩，淹留冠上簪。牽裾驚魏帝，
    頭閣為劉歆。狂走終奚適，微才謝所欽。吾安黎不糝，汝貴玉為琛。烏几重重縛
    ，鶉衣寸寸針。哀傷同庾信，述作異陳琳。十暑岷山葛，三霜楚戶砧。叨陪錦帳
    坐，久放白頭吟。反樸時難遇（一作過，非），忘機陸易沉。應過數粒食，得近
    四知金。春草封歸恨，源花費獨尋。轉蓬憂悄悄，行藥病涔涔。瘞夭追潘岳，持
    危覓鄧林。蹉跎翻學步，感激在知音。卻假蘇張舌，高誇周宋鐔。納流迷浩汗，
    峻趾（一作址）得嶔崟。城府開清旭，松筠（一作篁）起碧潯。披顏爭倩倩，逸
    足競駸駸。朗鑒存愚直，皇天實照臨。公孫仍恃險，侯景未生擒。書信中原闊，
    干戈北斗深。畏人千里井問俗九州箴。戰血流依舊，軍聲動至今。葛洪尸定解，
    許靖力難（一作還）任。家事丹砂訣，無成涕作霖。
==========================================================================
以下作品尚待繫年：1996.10.20.
  贈李白（卷一（一）四二）
    秋來相顧尚飄蓬，未就丹砂愧葛洪。痛飲狂歌空度日，飛揚跋扈為誰雄？
　自京竄至鳳翔喜達行在所（卷五（一）三四六）
    其一（頁三四六）
    西憶岐陽信，無人遂卻回。眼穿當（一作看）落日，心死著寒灰。茂（《英華》
    作茂，別作霧）樹行相引，連山（趙作連山，一作連峰）望忽（一作或）開。所
    親驚老瘦，辛苦賊中來。
    其二（頁三四七）
    愁思胡笳夕，淒涼漢苑春。生還今日事，間道暫時人。司隸章初睹，南陽氣已新
    。喜心翻倒極，嗚咽淚（一作涕）沾巾。
    其三（頁三四八）
    死去憑誰報？歸來始自憐。猶瞻太白雪，喜遇武功天。影靜千官（一作門）裏，
    心蘇七校前。今朝漢社稷，新數中興年。
~d4;D:\DUFU\SELECT1  11-26 1996   22:49 08

